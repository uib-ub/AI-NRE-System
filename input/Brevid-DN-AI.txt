"Bindnr";"Brevid";"Tekst"
"1";"601";"Ollum monnum þæim sæm þetta bref sea æder høyra sændir Olauer med gudz nadh abote j Olafsklaustre j Tunsbergi q. g. ok sina kunnikt gerande at ek hæfuir samþykt med þesso mino opno brefue a Olafsklausters vægna þet jardarkaup sæm sira Æirikar Kolbiornason prester a Sondum hafde kœypt af Haluarde Þorgæirssyni ij marka bool j sydra Strandh er ligger j Sanda sokn a Væstfoldh æfter þui sæm jngifta bref vattar at Haluarder ok hans kona gafuo sik jn j sancte Olafsklauster med allu þui sem þau atto bæde j lauso ok fasto. serdæilis kenniz ek ok at ek hafuer vpboret af fyrnæmdom sira Æirike ij half stykki klædes sæm æfter stodo af jardar verdino ok ofuan a þet gaf han mik ok afhende a klaustrens vægna .j. half stykki j ifuir giof firir fyrnæmda jordh. Ok til sanynda her vm sætto þesser goder men er sua æita ok ner waro fyrnemdo giærdh ok samþykt sira Halbiorn Biornsson profaster j Tunsbergi. sira Hakon Gudþormsson prester j Nioterøy sin insigli med mino firir þetta bref er giort war j Raudenom j Tunsbergi a Botolf vaku æftan anno domini mo cccco vo ok a xvj are rikis wars wyrduliks herra herra Eriks med gudz nadh Noreks Dana ok Guta konongs."
"1";"602";"Ollom monnom þæim sæm þetta bref sea æder høyra sænda Halbiorn Biornsson koorsbroder j Oslo ok profaster j Tunsbergj ok Hakon Gudþormusson prester j Nioterøy q. g. ok sina kunnikt gerande at mit varom j Raudenom j Tunsbergi a Botolfs vaku æftan anno domini mo cccco vo ok a xvj are rikis okars wyrduliks herra herra Eriks med gudz nadh Noreks Dana ok Guta konongs sagom ok høyrdom a at þæir heldo hondom saman af æinni halfuo hæiderligin man herra Olauer med gudz nadh aboter j Olafs klaust(r)i j Tunsbergi, en af annare halfuo ærligin man sira Erikar prester a Sandom. med þui skilørde at herra abote samþykte med ja ok handarbande þet jardarkaup sæm Haluarder Þorgæirsson hafde giort med sira Erike Kolbiornasyni vm jordena alla sydra Strandh er ligger j Sanda sokn aa Vestfoldh æfter þui sæm bref þer vm giort *varter, at Haluarder ok hans kona hafdo sik jn gefuet j sancte Olafs klauster med allu þui sæm þau ato bade j la(u)so ok fastu. æfter þet lauk sira Æiriker herra abotanom ij half stykki klædes sæm æfter stodo af iardaruerdeno sæm fyrnæmder Haluarder hafde æikki vp boret fyr han jn gafs j klaustret ok ofuan af þet gaf sira Eiriker oftnemder þratnemdom herra Olaue abota til sancte Olafs klausters .j. half stykki klædez j ifuir giof firir fyrnemda jordh. ok til sanynda her vm sættom mit okor jnsigli firir þetta bref er giort war dæigi ok are sæm fyr sæigir."
"1";"603";"Ollom monnom thæim sæm thetta bref sæ ædr høyra sendr Sandr sassæ Gødichi Gødichsson Agmundr Øysteinsson Kallæ Jonsson ok Simon Kalsson q. g. ok sina kunnict giorandæ thet mer varom ther ner j profasta gardenom en Ingibiorgh Siwgurda dotter widr kendis med handrbandæ firir os ok margom fleirom godom monnom thet erlighin man herra Ottæ Rømer ridere hafdæ lokæt hennæ ok giort swa sæm hennæ vel a nøgdæ firir swa morgh hws sæm hon ate j Galganom ok hon erft hafde efter sin fadhr ok modhr adr nefdom herra Otta til æuerdeligha eigho ok hans erfingiom ok efterkomandom med tuftum ok brygiom ok ollom lunændom sæm til hefir legit fra forno ok nyiu til adr nefndz gardz ok hws sem liger j Bergin j Mario kirkiu sokn. til sannynda settom mer war jnzigli firir thetta bref ær giort fredaghin nestan efter Jons woku anno domini mo. c(d). quinto."
"1";"604";"Veer Eskill meder gudes naad erchibiskuper j Nidaros kungerom allom mannom þæim sem þetta bref sea eda høyra at þet var skilordh j kaupmaala vaarom ok velborens manz Hac[onar Sigurdz] sonar vm æighner þær sem han hefuer os ok vaare kirkiu pansæt j Sennione ok j Trumpsar kirkiu sokn [firir] fiortaan læster skræidar til gilldz huoriar ver hafuum os ok vaara epterkomanda vnderbundit meder vaaro opno brefue at luca Titeke sæmm eda hans erfuingiom. jnnan þriu aar her epter a Haconar Sigurdzsonar væghna. at sidan ver ok vaar kirkia eda efterkomanda hafuum med fulnade. jam marghar læster fisk til gildz oc kostnadh varn mæder apter vpboret af hans Haconar æignom fyrnemdom. þa scula þær sama æighner allar. vera firir os oc vaare kirkiu. eda varom efterkomandom .quittar oc lydughar ok allungis aakiæralausar. en Hacone eder hans erfuingiom. frealsar oc heimhollar. til alz afrædes. sosom bref hans vaattar sæm ver hafuum vm fyrsagdan kaupmaala. Til meire vissu her vm. sættom ver vaart secretum firir þetta bref ær gort war j Berguin vigilia beati Bartholomei apostoli. anno domini millesimo. quadringentesimo quinto."
"1";"605";"Allum mannum þæim sæm þetta bref sea eder heyra. sender Hacon Sigurdarson quediu gudes oc sina kunnikt gerande. at ek ær giældhskyldugher andalighom fæder oc vyrduligom herra. herra Eskille meder guds miskun erchibiscupi j Nidarose ok hans kirkiu fiortaan læster skræidar. j godom oc gildom haløyskom fisk, ok hær firir hefuer ek medh godhre forhuxsan oc medh minna vina raade oc tillæidhingh pansæt hanom oc hans kirkiu. alt þet ær ek æigher frealsligha a minna væghna j Senione ok j Trumpsar kirkiu sokn j minre lut ok mæira. til þes dags ær fyrsagd sculd er medher fulnade vploken. frealst ok hæimholt firir hueriom manne. sua at herra ærchibiscuper fyrnemder. ok hans epterkomanda fylghi frealsliga. fyrnemdom minom eignom sosom eighanda man. medh allum rettastadhum. ok bere vp frealsliga firir mik ok minom ærfuingiom. huat þar kan af falla a huerio aare. vndi retta reikningh. alt til þes dags. ær han hefuer sin sculd. aamælalaust væl apter lokna. firir þær fiortan læster fisk til gilldz. sem herre erchibiscuper fyrnemder hefer sik ok sina epterkomanda vnderbundit at luca Titeke sæmma. eder hans erfuingiom firir mik ok mina erfuingia. Skall skynsamlighen kostnadher af ræiknas. firir þa mæn sem saman taka þæssor jngiolld aa huerio aare. medhan þesse kaupmaale scal standa. En sidan fyrnemdar fiortaan læster skræidar medh sinom kostnade ero apter loknar. herra ærchibiscupi oc hans kirkiu medh fulnadhe. hafue ek eder miner erfuingiar after fyrnæmdar allar pansættar æighner frealsar ok aakiæralausar. till alls afrædhes. firir herra ærchibiscupi ok hans efterkomandom. Kan ok nokot af fyrnemdom æighnom værda her efter ofrealst ok medh laghum fra mik dæilt þa fylghi herra ærchibiskuper ok hans efterkomanda liika væll þui sæm epter kan væra. þui længer til þes dags. at han ok hans kirkia hafua sina sculd ok kostnadh medh fulnadhe sem fyr seghir þo efter rette reikningh. Till mæire vissu her vm. sætto Erlender Philippusson ok Einar Eindridzson Gulaþings ok Berguinar laghman. sin jncighli medh mino. firir þetta bref er gort var i Berghuin aa Bartholomej messo dagh, fra burdh vaars herra Iesu Christi. aa þushundradho. fiorda hundrado ok fimta aare. en aa sextanda aare rikis mins vyrduligs herra herra Eiriks medh guds naadh Noreghs konongs."
"1";"606";"Ollum monnum þeim sem þetta bref sea ædur heyra senda Jon Nikulasson Dufnalldur Haralldsson q. g. ok sina kunnigt gerandi ad þar voru met j hia a Setri j Hiatlandi ok heyrdum a at Ragnilld Hauards dotter kendist at hon hafdi fingid Magnus syni sinum sitt fullt ok lagligt wmbod wm allt þat gods ok peningha sem var eftir Gudrunu Siughrdar dottur j Husawik þar med heyrdum met at *Þorndur Dagfinsson lysti fyr henne at Magnus son hennar hafdi lakt vpp med seg ok sina erfuinghia til efuendligrar eignar alla þa akeru ok til tolu sem han matti vina vm allt þat gods sem var j Feræyum eftir Gudrunu Siurdar dottur j Husavik þeim badum hia verandum adur nefn dum Magnusi syni hennar sem vmbodit hafdi ok adur haft hafdi þar med kendist ok oppt nefnde Magnus at han hafdi suo gort sem fyrnefndur Þrondur hermdi fyr þeim badum hia verandum spurdi þa oppt nefndr Þrondr þratt nefnda Ragnilldi en hon vildi hallda stediga þesa sins sonar gerd en nefnd Rag(n)illd hellt j honnd adr nefnds Þrondar ok segist þat giarna vilia hallda ok huarki riufa *nema rofs mann til fa eftir ollu þi skiali ok profui sem þrat nefnde Þrondur hafdi at Magnus hafdi hanum wt sett war þesi þeira gerd oppt nefndum Magnusi ner værande ok til sannenda her vm settum wit fyr nefndir men okkr jnsigli fyr þetta bref er gort war a Vindasi tysdaghin efstan a svmri anno domini mo cdo quinto."
"1";"607";"Ollum monnum þeim sem þetta bref se ædur heyra senda Gudbrandur Magnusson soknar prestr j Iala j Hiatlandi Suein Markusson logmann j sama landi Jon Haraldsson loghrættu manu j Hiatlandi q. g. ok sina kunnigt gerandi at þat er os viturligt a Hragnilld Hauards dottir var ei flet gingin ok sialf hred hon sinum peningum þa Þrondr Dagfinsson kom til Vindas ok sat þar til hus ok til sanenda her vm settum vær var insigli fyr þetta bref er gort war j Papiliu mana dagin fyr Marteins messu anno domini mo cdo quinto."
"1";"608";"Thet see allom godom mannom kunnict at ek Andres Giurdsson kennes thet medh tessæ mynæ obnæ brefue ath ek stadfester thet jordæ skiptæ thet som moder myn giordæ vedh her Germund Torgeirsson om einæ jord som j øystæ Skiardeberg heter i Tiødelings sokn a Vestfolden xiii øræbol j nørstæ gardenom oc xii øresbol i meedstøuen j fornemdæ Skardæberge medh luttom oc lundinnom som til ligger oc legiat haffuir fra forne oc nye vttæn gardz oc jnnæn frelst oc akæreløst fore hueriom manne hannom oc hans arfuingom. Verder oc jorden æfter fal for penningæ tha skal Andresæ først til kops standæ hannom oc hans arfuingie om theræ kaupæ om their viliæ. Villæ their æy kaupæ tha seliæ hwøm han wil. Til sannindæ oc meræ stadfestæ tha setther tessæ godæ mæn Jon Nielsson oc Anders Eleefsson suorne logrettes (men) oc setto theræ (insigli) fore thettæ breff som giort var j Owlin sunedagen nest eftir trettendæ dag jwle anno domini m (c) d vjo."
"1";"609";"Ollum monnum þæim sem þetta bref sea eder hœyra. sænda Berghulfuer Læidulfsson Biorn Olfuirson ok Þorbion Þorbiornesson loghrette men aa Þælamark. kuædiu guds ok sina kunnikt gerande at a trinitatis messo dagh varo meer a Grafua bøø er ligger j Nissedale sokn a Þælamark aa xvii are rikis vars verduligx herra herra Erikx med gudzs naadh Noregx konongx. saghom ok hœyrdom a. at Hiarrander Olafsson kendis med iaa ok handerbande. at han hafde vpboret af Þorgeire Haluardssyni. sem at skada vard Helleike Olafsyni vforsynio ok af Fokke Þolleifssyni sem atvistæ madher var med fyrnemdom Þorgeire af at taka fyrnemdan Helleik al giold fyrsta pæninga ok œfsta ok alla þer j mellom sua at honom væl at nœghde. gaf þa fyrnemder Hiarrander adhernemfda Þorgæir ok Fookka. kuitta ok sua Þolleifui Lidhuordsson ok Þolleifue Helgasson sem med varo j atlaupine allungis lidhugha firir seer ok sinom erfuingiom. þæim ok alla þeira erfuingia. Ok ownd ok ilsko sem han hafde til þeire haft vm þraatnemt aftak Helleiks Olafssonar gudh hans saal hafue. Til sannynda her vm settom meer vaar incigli firir þetta bref er gort var dægi ok aare sem fyr sægir."
"1";"610";"Þet se ollom godom monnom kunigt at mit Eiuinder Paalssun ok Ommunder Þordersun suarner logrete menn warom j prestgardenom a Birride wm wetternatæ leitet viist firir sex arrom sagom ok hœrdom a ordh ok handerband þeire sire Eirigs Leikssunar ok Swnnifue Olefsdotor er fyrnæmder sir Eiriker gaf ok hafhende tiil friallser eigo ok als afrædes fyrnæmdre Swnnifue allen œfre garden ok siaurebool j nedre gardennom j Seeeime er liger a Birride firir sinne þenest. tiil sanindh hær wm sætium mit okkor insigle firir þette bref er gort waar a sunnedagh neest efter hælge likamme dagh a xvij are rikis okkars wyrdholiges herre Eirigs meder gudz nadh Noriges konongs."
"1";"611";"Ollom monnom þeim sæm þetta bref sea ædher høyra sænda Hakon Amundason ok Arne Drængsson quædiu gudz ok sina kunnikt gerande at mit hafuum sælt Ælifui ok Alfue Olafssonom mærka bool j Lundaby sæm ligger j Sanda sokn j Sææms bygd sæm Sanda kirkiæ atte till vpbygninga mædh ollom lutum ok lunnyndom sæm till liggia ædher leghet (hafua) fra forno ok nyghiu jnnan gardz ok vttan frialst ok hæimholt ok akiæralaust firir huariom manne. kænnomzst mit at mit hafuum vpboret af fyrnæmfdom brødrom fyrsta pening ok øfsta ok alla þer j mellom æfter þui sæm j kaup vart kom sua at okker væl atnøgde. Ok till sannynda settom mit okor incigli firir þetta bref er gort var a Berghom j Sanda sokn a Blasius messo dagh a xviii aare okkars vyrdaligs herræ herræ Eriks mædh guds naadh Noregs konongs."
"1";"612";"Ollum monnum þeim sem þetta bref se ædur heyra senda Halfdan prestur Æiriksson Þormodr Anndræsson sy(s)lu mann j Sudræy Albrikt Simunar son Simun Albriksson q. g. ok sina kunnigt gierandi at wær saghum ok jnuirduligha yfuir lasum segs opin bref med hæilum ok oskodum hanganda jnsiglum so liodande ord fyr ordd sæm her segir [Nu fölge Brevene No. 589. 590. 591. 592. 605 og 606.] Ok til sanenda hær vm settum ver fyr nefndir men var insigli fyr þetta þranskrifta bref er gort var j Þors hafn sunnu daghin nest eftir Svituns voku dag anno domini mo cdo septimo."
"1";"613";"Ollum monnum þæim sem þettæ bref sea ædher høyræ sender Bryniulfwer Þorrodzson Gudthormær Hawordzson ok Erikær Eriksson q. gudz ok sinæ. meer wilium yder kunnikt gera at meer warom a Aulfwene ær ligger j Skapaals fiordongonom j Ringesakers sokn wm hausthet firir wæthenethenæ a xix are rikis waars wyrdeliks herræ herræ Eriks med gudz nadh Norigx konugx. saam ok høyrdhum a at þau heldho hondhom saman af æinnæ halfwo Ingelæif Eriksdotter, en af annære ha(l)fwo Halwordær a Sænnæstodhum med þwi skylyrdhæ at Haluordær kendezt ok fullo widærgongo wæithæ at han hafdhe selth fyrnemdre Ingelæifwe xii auræ bool jærdher j mædhalgardenom j Aulfwænæ ær liggær a Welongiæ ok j Ringesakers sokn frialst ok hæimolth firi hwarium manne med allum lunnendhum ok firi tekith allæ wærdauræ æpter þwi som j kaup þæiræ kom. Til sannindha her wm setthum meer woor jnsiglæ firi þettæ bref ær giorth war a deghi ok are som fyr seghir."
"1";"614";"Ollum monnum þæim sæm þetta bref sea, æder hœyra, sendir Haluarder Gudlæifsson ærkiprester j Oslo, q. g. ok sina kunnikt gerande, at saker hollre, ok trure þionist, er Oghmunder Euindason, hefuir mik gort, *œk læingi þionat, þa hefuir ek gefuet honom, ok gefuir nu af ny ok afhendir fim aura booll j nørdzsta gardenom, j Watzþuæit, sæm Rœysi gorde eiter stæint, ok ræint vm sik, sæm ligger i Spiotaberghs sokn, a Vymom, j øffra luta Borgha syslo, honom ok hans æruingiom til æueligha eighu, med allum lunnum ok lunnyndom, sæm þær till liggia, jnnan gardz ok vttan, æder leghet hafua fra forno ok nyo, frialst ok hæimolt, firi huorium manne, ok till sanninda her vm satte ek mit jnsigle, firi þetta bref, er gort var a Sialfuirki prestegardenom, aa Þrikstadum a freadaghen nest æftir Luce euangeliste, anno domini mo cccco septimo, ok a atianda are rikis virduligs herra, herra Eriks med gudz nadh Noreghs kononghs."
"1";"615";"Ollum monnum þeim sem þetta bref sea ædher høyra sendr Eirikar Gunnarsson loghman j Ryafylki. q. g. ok sina kunnikt gerande at a friadaghen nestan fore Paals møsso dagh a xviij are rikis mins virdhuligs herra herra Eiriks medher gudz nadh Noregs konongs kom fore mik j litlastofwo j biscopsgardhe j Stafwangre Gardher Þoresson j fullu ok loghligha vmbodhe Ramborgho Knutz dottor kono sinnar ok barna sinna ok sagdhe fore mik at fru Katrin K(n)utz dotter var døødh gudh hennar sæ[æ]l hafe ok krafde mik lagha oskurdar huar som hennar logligher æruinge skal væra æftir rettom landzens loghum, dømde ek þa medher radhe ok samþykt vyrduligs herra herra Hakonar, medher gudz nadh biscops j Stafwangre ok hans capituli ok morghum fleirom godhom monnom neerværandom medher fullum lagha oskurdhi eftir þi som staar j almannaligho ærfdhatale þre systursyni skylgetna frw Katrina Knutz dottor af samfædrom systrum komner, barn Ramborghar Knutz dottor loghligha ærwinghia badhe j lausu ok fostu gozze eftir optnemda fru Katrinæ Knutzs dottor æ til þes en annat prouazt sannare, ok til meire stadfesto ok sannindæ her vm setto þesser godher men siin jnsigli medher mino jnsigli sem so eitha Suein Þorgylsson Asulwar Þorkelsson Anundar Hærleiksson Hakon Joonsson koorsbrødher j Stafwangre, Jæsse Krabbe foghute vyrdhuligs herra herra Jacobs medher gudz nadh biscops j Osloo. Halwardhar Olafsson ok Bryniulfuar Olafsson fore þetta bref er giort var deghi ok are sem fyr seghir anno domini mo. cdo. viijo."
"1";"616";"Ollum monnum þeim sem þetta bref sea eder høyra sender Helgi Þordeson lensman herra Tideriks Vystaks kuædiu guds ok sinæ kunnikt gerande at ek kennizs meder þesso mino oftno brefue at ek took þriggia manna vitni. er sua æitta Rolleifuer Anbionneson. Fokke Þolleifsson ok Geirmunder Olafsson ok a book suoro meder fullom æidzstaf at Þofuer Gunneson samde vider Gunnulfue a Lunde a vegna Þaulaugo Berghulfs dottor j i suartan hest ok tuæggia marka spiot firir alla þa tiltalo. sem han hafde til henni aa mins herræ konongsens vegna. þui gefuer ek hona ok *hemni erfuingia kuitta ok allungis lidugha a mins herra konongsens (vegna) vm fyrnemda tiltalo. Til sannynda her vm ok meire sannynde setti Þorgeir Þorbionneson loghretto mader sit incigli meder mino firir þetta bref er gort var j Nissedal manedaghen nest firir laupars messo a xix are rikis okars virdulegx herra herra Eirikx meder gudsz naadh Noregx konongx."
"1";"617";"Ollum monnum þæim som þetta bref seia edher høyra senda Smidær Þorgeirsson Ingimundær Þoresson Simon Þorgeirsson ok Siggurdær Halsteinsson q. guds oc sinæ kunnught gørandæ at meer varom j Nordagardæ som liggar j Øyamarka sokn a kros møsso eftan vm varet a xix are rikis vaars vyrdulegs herre Eiriks meddær guds nad Noregs konongs varom a retta stenfno er Siggurdær Þostensson leidæ ii skilrik vitni er sua eita Bardær Swenungsson oc Jorundar Neridzsson oc a boc sworo meddær fullum eidstaf at þeir waro opa a midfasto þingi er nu war er Þordar Þolleifsson vmbodzs man herre Siggurdzs Bolt a Morkom stenfdæ Øylyræ Þostensyni Simone Tomassæ oc Ketli Eiuindzsynir til reet endamerki oc retta deilis gongo miliom Nordagardzs oc Sudagardzs, oc swa miliom Vestagardzs oc Nordagardzs oc swa miliom Halfwardzsrud oc Nordagardzs, liggia þessæ jardær alla saman j Øygiamorka sokn oc þa vaar þeira rettar stenfno dagar. leidæ þa fir nemdar Siggurdær iii skilrik vitni er swa eita Stillaugar Halfuardzsson Øylir Þostensson oc Rognogh Gunnars dotter oc a boc suoro meddær fullum eidstaf at swa er reet endamerki oc deili, oor vatnenom Øygia oc vp eftir bekkenom nordan at Oollvik oc swa vestar j fiallet oc þo sunnarstæ j fiallæno som [lig]gar j mellom Vestagardzs oc Nordagards oc nordar eftir fialleno oc swa vp i røysyna oc . . . . . . oc swa nordar medder bergino vestan firir oc swa vp j vfsina, oc Norda garder eigar gau[t]u legæ fram meddær vpsinæ, oor vfsinna oc swa nordar som anæ komo saman oc swa vestan medder anæ westdan firir som nest oc swa vestar j eit bergh som eit kwerna stødæ er som liggar til vppi gardzs, oc swa nordar oc austar j ein dioupan dal firir nordan kwerna stødet som liggar til Nordagards oc swa nordar eftir endalongom dalenom, oc nordar j berget som vardar standa oc swa nordar vm vega skillet som saman koma iii endamerki, nemdæ þa fir nemdar Þordar til tolf men at skoda hwat skada þeir brødar hafdæ giort jn j Norda gards skogh, en fir nemdar Keitil hafdæ hogget timber oc gardafongh jn j Nordagardzs skogh en Simon førdæ bort gautu garden sin oc lagdæ alla gautuna til sin oc sik nyttæ som Norda garder oc Suda garder attæ vegalege vestar j fiallet j Vesta gardzs gautulegæ, en Tomas settæ ii þwergardæ ifuir fir nemda gautu. Vaar þet þa tolf manna dom at þeir brødar Simon Tomas oc Keitil, oc Siggurdær firnemdar skulu vera j Oslo firir logmannenom þa iii sykna dagæ nest eftir Jons woku nu kømbar vndir hans dom, til sannindæ setto mer war jnsigli firi þetta bref som giort war deigi oc are som fir seigir."
"1";"618";"Ollum monnum þeim sæm þetta bref sea ædher høyra sænda Hakon Bardzsson huusfouuth a Tunsbergs husi Arne Drengsson Borghar Vlfsson ok Ræidar Olafsson quædiu guds ok sina kunniktgerande at meer vaarom aa Sandom þorsdaghen nest æfter Bartholomei apostoli a xix aare rikis vaars vyrdaligs herræ herræ Eriks meder gudz naad Noregs konongs saom ok høyrdum aa at þeir heldo handum saman af æinni halfuu sira Eriker Kolbiornason prester aa Sandum en af annera Anfinner Hælghason meder þui skilorde at sira Eriker fyrnæmfder gaf Anfini adernæmfdom æina ku j vinskap firir þæt øyris bol j Vnnaberghi sæm han hafde fyr fengit af honom ok her wtvisar j þæima brefuom sæm þetta vart bref er vider fæst meder ollum lutum ok lunnyndum sæm till liggia ok leghit hafua fra forno ok nyu vttan gars ok jnnan till æuerdalegra æighu ok alz afrædiz fra sik ok sinom æfterkomande ok vndir sira Erika fyrnæmfdan. En huar þæima satmala ryfuer hafue rofuitt sæom logmanzsens oorskurd. xii. manna doom ok vere sanner nidgridinger ok risi aldra oftare a þesso male. Ok till sannynda settom meer woor incigli firir þetta bref er gort vaar a are ok dæghi sæm fyr sæghir."
"1";"619";"Thet kænnis *iæl Olaff Thorgardsson med thesse mino opna breffue at iæk haffuer solt beskedheligom manne Iwar Ioonsson eina œiris leigha i Griisliidh liggandhe i Thidal i Sælbo sokn friith oc frælst fore hwariom manne fraa mæk oc minom ærwinghom oc vndher Iwar oc hans ærwingha til æwerdheligha *æiigh haffwer oc forscriffuin Iwar bethalat mæk minstha pæningh oc mæsta som i waar kaup kom. Thil ither meira beuisnigh oc witnisburdh heingha thesse æpther scriffna godha mæn sin incigle med mino fore thetta breff ær swa eitha Amundh Œsteinsson Eingilbrich Ioonsson som scriffwat war aarom æpther gudz byrdh thusændhe fyre hundra[dh] vppa thet nyendhe laugurdaghin nææst fyre Paalsmœsso æpthr iolom."
"1";"620";"Jek Gardhr Thoresson som boor j Gauto Tolghø j Siærne skiprethe j Ryefylke j Norghe laulegh vmbutzman alle arfingis frue Katherine Knutsdotters som her Amund Finsson forthom ate theres siæle gudh haue kænnes meth thette mit opne breff at æn the at høyghboren første oc førstynne myn nadhughe herre oc frue konung Erik oc drotning Margrete oc konungedømet j Norghe wæl til foren ræt hafthe til Hæstby j Ryefylke liggende meth all thes tillaghe som fornempde frue Katherine bebreuit war oc til then arff æfter fornempde her Amund Finsson oc fornempde frue Katherine. Tha hauer thoch fornempde myn nadhughe frue drotning Margrete aff hænnes synderleghe nadh vpa fornempde myn herres konungens oc hænnes eynæ oc konungdømens weyne giort mik vpa alle fornempde frue Katherines arfuingis oc minæ weynæ fore alt thettæ forscrefne oc fore all then arff oc ræticheet æfter fornempde frw Katherine e hwat hælder thet er j løse æller faste swa fult oc alt swa at mik vpa minæ oc vpa alle fornempde frue Katherines arfuinges weynæ fulleleghe oc wæl at nøier. Oc thy vplader jek oc antworder meth thettæ mit opne breff fornempde myn nadhughe herre oc frue oc konungedømet j Norghe alt thettæ forscrefne oc all then arff oc ræticheet meth all breff oc ræticheet som fornempde frue Katherines arfuinge til fallen er æller til falle kan æfter hænnes døth oc kænnes jek mik æller fornempde frue Katherines arfuinge ængen ræt æller ræticheet at haue æller her æfter haue scule til then fornempde Hæstby æller thes tillaghe æller til noghen arff æller ræticheet æntich j løse æller faste æfter fornempde frw Katherines døth oc tilbiuder jek mik oc fornempde frw Katherines arfuinge at fange oc antworde fornempde myn nadhuge frue drotning Margrete æller biscop Jacop aff Aslo vpa hænnes oc konungedømens weynæ for jnnæn sancti Mikels dagh nu næst komer all the breff som vpa alt thettæ forscrefne oc fornempde arff oc ræticheet lude æller røre som mik æller arfuingenæ kunnæ til gothe komme e hwat hælder thet er konungx breff æller her Amund Finssons breff æller laghmans dombreff æller hwat breff thet hælst er oc e hwo them hælst wtgifuet hauer som vpa thettæ forscrefne æller noghit ther aff lude æller røre oc e hwat breff som her æfter fynnes som lude æller røre vpa thettæ forscrefne alt æller noghit ther aff them mælær jek døthe oc machtløse meth thettæ mit opne breff swa at the scule komme fornempde myn nadhughe herre oc frue konung Erik oc drotning Margrete oc konungedømet til gagn oc gothe j alle made vm thettæ forscrefne oc ængen stadh til hinder æller skadhe j noghræ made e huro the hælst lude. Oc tilbiuder jek mik oc mine arfuinge at frij oc hemblæ oc ordhgrant at gøre fornempde myn nadhughe herre oc frue konung Erik oc drotning Margrete oc konungedømet j Norghe alt thettæ forscrefne oc breff arff oc ræticheet fore alle frue Katherines arfuinge. Oc til mere bewaring vm alle thisse forscrefne stycke at alle thisse forscrefne stycke oc artikle oc hwor with sik scule stadhughe faste oc wbrødeleghe blifue oc haldes j alle made æfter thy som forescrefuit star tha hauer jek fornempde Gardher Thoresson ladet mit jncigle vpa minæ oc allæ frw Katherines arfuingis weynæ meth wilghe oc witskap hængis fore thettæ breff oc til witnesbyrdh tha bether jek ærleghe mæn swasom er syre Wulff canek oc officialis j Aslo. syre Thore præst oc prouest j Thorn Sæmund Thyrgilsson laghman j Wighen Olaff Andersson Ficke Grupendall Anders Ericsson Niels Hermansby Juer smørhat oc Anwnd lang ladhe theres jncigle hængis fore thettæ breff. Datum in castro Bahws anno domini millesimo quadringentesimo nono tercia feria infra octauas ascensionis domini."
"1";"621";"Wij Jacop meth gudz nadhe biscop j Aslo Hans Krøppeliin Anwnd lang oc Jes Jecopsson gøre witerlicht meth thettæ wort opne breff at wij æfter war herres føthelsses aar thusende firæhundrethe vpa thet niænde aar then tiisdagh næst fore pingzdaghe vpa Baholm wten fore Bahws hørthe oc saghe oc ther nær oc ower ware at høyghboren førstynne war nadughe frue drotning Margretæ loot koret til en som heder Gardher Thoresson boande j Gauto Tolgho j Ryefylke oc frue Katherines arfuinge her Amund Finssons æfterleues huat hælder han oc the wilde dele oc wt sta landzlagh meth fornempde war nadhughe frue oc konungedømet æller vm han oc the wilde haue thet ændt oc vndtræt meth een wenlich deythingen oc mynne mællom forscrefne war nadhughe frue oc konungedømet vpa then enæ sidhe oc fornempde Gardher oc frue Katherines her Amund Finssons æfterleues arfuinge vpa then annen sidhe, vm all arff oc rætticheet, som æfter forscrefne frue Katherine fallen ær æller falle kunne oc tha wtwaldæ then fornempde Gardher Thoresson oc wither togh meth gothwilghe at blifue hælder with een wenlich deythingen som fore er sacht mæthen han oc the hafthe koret vm thenne forscrefne arff oc all stycke æfter thy som hans breff ther vm wtwiser oc ther meth vm thettæ forscrefne gaf han wnøder oc wthrængder meth ja oc gothwilghe forscrefne war nadhughe frue drotning Margretæ eet opet jnciglet breff vnder sit oc andre flere gothe mæns incigle ordh fran ordh ludende som her æfter følghr. [Nu fölger Brev No. 619.] Thettæ forscrefne som wy hørthe oc saghe oc nær oc ower ware at swa skethe oc giorthes j alle made som forscreuit star thet witnæ wy fore alle oc gøre witerlicht meth thettæ wort opnæ breff. oc til mere wissen her vm haue wy ladet woræ jncigle hænges fore thettæ breff. Datum Bahws anno die et loco supradictis."
"1";"622";"Ollum monnum theim sem thetta bref sea eder høyra sendir Einar Endridasson Gulathings oc Bergwinar logman q. g. oc sina kunigt gørande at aa manadagen nøstan efter vare fru messo fyrri anno domini mo cdo nono kom firir røtten firir høidirlega men herra Jacob med gudz naad sem biscup var j Bergwin herra Anbiorn Sunnolfsson prouast (at) apostola kirkiu herra Otte Rømar Peter Olafsson føhyrder oc sysloman j adirsogdum stad Swali Rømar Gun[na]r Kana firir mik radmen oc fløire addra godha men erlegin man oc welboren herra Alf Haraldzson riddare af einne halfuo en af annare erlegin kwinna hustru Sigrid Erlendz dotter k[en]dozst thau bade saman loglega vera firir komen a badær sidor. kørde tha fyrnemfnder herra Alfuer vp a hustru Sigridu efter theim arf oc godze sem efter Hakon Siugurdzson er fallet husbonda hennar var sørlega efter thi godze jordom oc landzskyldom sem fru Katrin jumfru Jngibiorgh oc Siugurder Jonsson oc oll sydzskin erfdo efter fador sin oc modor. spyrdi tha herra Alfuer hustru Sigrido ef hon visse nokor ærfingia annan en fyrnemfnd sydzskin en hon sagde nei firir. krafde herra Alfuer mik doms her vm. domde ek adernemfndan herra Alf Haraldzson fullan oc loglegan vmbodz man fyrnemda sydzskina Siugurd Jonsson røttan erfingia efter Hakon Siugurdzson vm alt that godz sem efter Hakon her fallet haffuer vm fram that godz sydzskin eigo at skipta fyrnemfnd efter fador sin oc modor herra Jon Marteinsson oc fru Agneise efter thi som firir mik kom til thers er annat finzst sannare. Til sannynda her vm setti ek mit jncigle firir thetta bref er gort var j stad a degi oc are sem fyr segir."
"1";"623";"Ollum monnum þæm sem þetta bref sea edar høra sender Þosstein Helghason oc Gløder Olafsson q. g. oc sina mith vilium ydar kunnith gera at mith varom a Hæralande j midgardenom oc inne j setstonne j Suaruastada sonk j Lagardale a Uesfollenne a *suenudagen nesstom firir Marie messo sidare saghom mith oc hørdom a handarbandh Gunnars Þoressonar medar þi skilorde at þaugh heldo handom samman Þiostoluar Olafsson oc Gunildar Þolleifs dotter egin kona hans oc Gunnar j sua matha at þaugh lofuade Gunnare frialssan uegh oc heimollan firir huariom manne til euerdelæga eigw hanom oc hans epter komande. ofuan fra brunne sem liggar firir fyr nemdom garde oc nidar til kuernenne Gunnars sem ligar j samma eighu oc sua oc annan uegen til Skadyna j samma matha. iuir sina eigu. skal oc Gunnar opth nemdar haugga allan til fanga til kuernenne vm krin j bakkunum huat han uidar þarf oc hans epter komande. uar þetta bref gior(t) a fyrnemdom garde a xx are rikis okars virdulex herra herra Eriks medar guds nad Noreges konungs. Oc til sannynda her vm settom mith okor jnsigli firir þetta bref er giort var deghi oc are sem segir."
"1";"624";"Ollum monnum þæim sem þetta bref sea ædher hœyra senda Smidher Þorgiulsson ok Þorgiuls Smidsson q. g. ok sina kunnikt gerande at mit varom a Þiliastiore a þosdagin nesta firir Matheos *messos sem liger i Hegini a eino are ok xxta okkars vyrdulix herra Eriks med gudz nadh Noregs kononger. tok þa Þorgiuls Vigleiksson konongs vmbods man i Hegini tuegia manna vitne er sua æita Igemunder Steinnulfsson ok Joron egin kona hans ok a bok suoro at þau visto at þet þrigia aura bol jarder sem Treginborg kirkia aa atte x alna nidher j engena lengre en noo er gert ok fylde frialsliga no firir þremmer arom minne en xxx ok halua tolfta mæla stongh breit. tok en Þorgiuls Vigleiksson eins mans vitne er sua eiter Ragnilla Porsa dotter ok a bok suor at hon viste at fyrnemht þrigiæ aura bol fylde frialsliga sua langh sem Igemunder ok Joron suoro no firir tueim arom minne en xxx. kendesz ok Sebiorn Þosteinsson firir os ok morgom odrum god hum monnum at han hafde gert þet vt af þy þrigia aura bole ok at han var þa logliga firir stemfder at lyda þy proue. ok til sannynda her vm sette Þorgiuls Vigleiksson sit jnsigli med okkrom firir þetta bref er gort var degi ok are sem fyr segir."
"1";"625";"Ollum monnum þæim sæm þettæ bref sea eder høyræ sendæ Hæimminger Gyrdzsson vicarius a Hofwe a Þootne Olafwer Iacobsson vmbodz man herræ Ogmundz Boolz ok Sighurder Ottæson logretto man a Þootne q. g. ok s. kunnikt gerande. at meer varum a Hofwine j øynne helgho j zestofwnnæ neer Nikulos Peterssyni a freadaghen nest efter Martæins messo a æino aræ ok xx#te rikis wars virdulegs herræ herræ Erikx med gudz naadh Noregs konongns þui j hia. soom ok høyrdum a at Nikulos Petersson ok Sigrid værmoder hans heldo j hond siræ Gudþorms koorsbroders j Hamre ok preste a Hofwe a Þootne ok kendudz at þau hofdu sælt siræ Gudthorme a Hofwe halft þridhiæ hæfzeldæ bool iærder j Hialpeer stæine ok mæles smørs bool j nedræ gardenum j Fylkyshaughe er liggiæ j Fiælstz sokn a Þotne med ollum lunnyndum fornum ok nyghium wtten gardz ok innen fralst ok hæimolt firir hworium manne firir æin graan hest sæm siræ Gudthormer fyrnæmfder hafde fengit þæim ok lokeet j þet sama iærder værd. Til sannyndæ her vm settom wer wor insigli firir þettæ bref er gort j stad a deghi ok are sæm fyr seghir."
"1";"626";"[Ollum] monnum þeim sæm þettæ bref se æder høre s . . . . . . . . . . . . . . . . . . . . Þorder Aslæson ok Haluarder valibrander q. g. ok . . . . . . . . . . . . . . . . j prestgardhenom a Faghabergie in dominica sex[agesima . . . . . . . . . rikis vars virdolix herræ herræ Eiriks meder gudzs n[aad Noregs konongs sag]om ok hørdom a at þeir heldo hondom saman af eine halfuo Vlfuedhen Petersson en a[f a]dræ Anders Eiuinderson meder þeim skilmalæ at vm þa þrettho er þeir hofdo sina millom vm reidægifth af Øyre ok so vm Tofualidh ok oll onnor þeiræ fiarskipthe er siræ Vlfuedhen þotthezs vera mishalden af fyrnemfdom Andrese: þa logdo þeir vnder twa men huar þeiræ þessæ alnemfdæ siræ Gudþorm Ogmundæson ok siræ Þorkiæl Gunnersson Þorstein Gunnersson ok Eirik Amundæson bryter ein af þessom þa sogdozs þeir skula taka man j mans stadh. ok skuldhe þo grippæ ændælighen ok vbrigdælighen doom vm *siltimen þer nesth efter vider Faghabergs kirkiu æder odrom stadh er þeim badom at nøger. Sogdozs þeir þer þa skula koma huar meder sino profue vtthen oll forfal so framth vm þeir være lifs ok þen doom at haldæ huar a sinæ vegne er þesser goder men viliæ døømth hafua. Til sanzs vitnesburder her vm settom mer wor inzsigle firi þettæ bref er giorth var a deighi ok timæ sæm fyr seighir."
"1";"627";"Ollum monnum þæim sem þetta bref sea eder høyra sender Jacob med gudz nad biskuper j Oslo q. g. oc sina kunnikt gerande at wer hafuum med rade oc samþykt waara kæra suna sira Haluardz Gudileikssunar ercheprestins oc sira Vlfs Asleifssunar officialis sem þa nær oss waro jerda skipte giort med warom kæra syni sira Øystæine preste a Eidzberghe j sua mato at wer fængom honom jerder kirkiunne at Eidzberge øres bol oc xv penings bol j Austby oc øres bol j Mædalgarde j Hærelanda sokn en han fek kirkiunne after j mote half annars øres bol j Vglodali til æuerdelighæ æigho oc allz afrædis med ollum lutum oc lunnindom sæm til liggia eder læget hafua fra forno oc nyo vtan gardz oc jnnan. sculu oc jærderna huer adra frealsa. Til mera wisso her vm sætte fyrnemfder siræ Haluarder oc siræ Vlfuer siin jncigle med mino secreto firir þetta bref er gort var a Eidzberghe a kyndils messo dagh anno domini mcdxo."
"1";"628";"Ollom monnom þeim som þetta bref seia edher høyra sendir Halfuarder Rolfsson vmbodzs mader j Skaun skipreido q. guds oc sinæ kunnught gørandæ at ek waar j Rudi j Rakastada sokn a fredagen fyrsto a sumbre a eino are oc xxta rikis mins wirdulegs herre Eiriks meder guds nad Noregs konongs a retto stenfno miliom Reidars Ketiulssonar oc Eiriks Hakonsonar vm arf oc fiarrekningh eftir Rognogo Liozsdotter eigin kona Reidars var gud henne saal hafue. kendos þa badr at þa var rettar oc logliga stenfnodagar leide þa Reidar twegia mannæ witni skilrika er swa eita Seli Ifuersson oc Tryggar Andresson oc a boc sworo meder fullum eidstaf at Rognogh Liozsdotter gaf Reidare husbonda sinom at swa reiknazs penings boll oc øyris boll jarder j Rudi til efverliga eigo j swa mate at han skuldæ halda hona veell medan hennæ lif varæ. oc hon var j heimilæ Reidars nigio aar sio(n)laus oc Ræidars fek hona badæ til kros oc kiorkio heima oc borto som ein doandæ man. nemdæ þa Halfvardær sex men j dom er swa eita Salmunder Gunnarsson Birgir oc Þorgeir Trygssynyr Helgi Amundzsson Þorder Salmundæson oc Gyrder Þoresson. gengom meer saman oc jnvyrdulega at hugdom oc vaar þet vaar domar at Reidar Keitulsson skal hafua oc eigo fyrnemda jordh til euerligo eigo en alt lausa godzs skal Reidar framleigia til helmnings medder eidæ sinom oc tweir men sannæ hans (eid) at þesso lokno þa ero þeir satter oc alsatter vm firnemdh arf. hafde þa Reidar framboret heilan peningh oc halfuan oc wan eidan eftir dome oc þesse gode men sannadæ hans eid er swa eita Gunnar hostigar oc Reidar Endridzsson. waar oc domrof vidr lakt. Oc til sanninde settom meer waar jnsigli som j domeno(m) varo firir þetta bref er giort vaar deigi oc are som fyr seigir."
"1";"629";"Ollum monnum þæim sæm þetta bref sea æder høyra sænda Hakon Gudþormusson koorsbroder j Oslo ok prester a Sandom Aslakar Audunsson Arne Drengsson ok Borgar Vlfsson q. g. ok sina kunnikt gerande at meer warom j Sanda kirkiugarde a sunnodagen nesta æftir sumarneter a adro are ok xx rikis wars wyrduliks herra herra Eriks meder gudz nadh Noreks konongs sagom ok ifuirlasom bref godra manna vndir hæilom hangandom ok vskaddom jnsiglom sua vatbande ordh fra orde sæm her æftir fylgir [Nu fölger Brev No. 561.] Ok til sanynda her vm sættom meer wor jnsigli firir þetta transscriptum er giort war dagi ok are sæm fyr sægir."
"1";"630";"Thet see allom godhom monnom kvnnikt at jek Gavte Eriksson redere kennes thes med thesse mine opne breffve at jek haver givet Niklæsse Pædersson minom sven fore sine thyæniste løn jordh mine thrigge marke boll j Bonom som liger j Sandene sokn a Væstfoldene fryælst oc hemholt firir hvoriom manne med allom lvtvm oc lvnnendvm sem till ligger æder leget hever fra forno oc nyæ vtan gardz oc jnnen til everdelighe eghya oc alls affrædes hanvm oc hans ærvinghom som firir stænder oc til visse oc sanninde sætte jekh mith jnsigle fore thette breff ær giort var j Scidhe a Olaffsvoke dach a adre are oc xx rikis mins virdvlighs herra herra Eriks med gvdes nadh Nor(e)x konvngs."
"1";"631";"Ollum monnum þeim sem þetta bref sea eder hœyra sænda Balthazar fan Damme Olafur Þoresson Aruidr Jngieldsson Jon Þordasson Sigurder Vnasson Alfuer Þorsteinsson Haldan Magnusson Ellender Jonsson raadmæn j Berguen. q. g. ok sina. kunnikt gœrande. att wer uarum. j maalstofwnne j biskups gardenom j Berguen a manadagen nesta firir Nicholaus dag. anno domini mo. cdo. xjo. nær uærandum heiderligum herra ok andeligum fadr herra Aslak med gudz naad biskup i Berguen. herra abote at Munklifue. ok koorsbrœdrum þes sama stadar logmannenum ok fleirum adrum godum monnum hia uærandum Snubba Peterssyni þar firir komnum ok Jussa Olafssyni fyrnempder Snubbe j fullo vmbode Peter(s) Olafsson a kung doomsens vægna, ok hœyrdum ok saom a. er erligen man ok vælboren Swale Reimar. lææt vp læsa. twæggia konunga bref. ok stadfesto. konung Magnus ok konung Hakons. vara vyrduliga herra godar aminningar med þeira heilum hangandum ok *uskuddum rikisens rade jnciglum. sem vattade vm þæær jordar ok goodz. sem Oudon hestakorn [atte ok] fyrnempdr vyrdulige herra konungane hafdo vnt ok gifuet erligvm manne herra Otta Reimar. efter þy sem þau bref uatta þar vm gord med ollum sinum greinum ok articulis. Sporde Swala þa Snubba Petersson j huat matta han hafde vpboret landskylder af þeim iordum. sagde han at han viste eyg mykit af. huar þa landskyld vp bar. vttan hafuer Peter Olafsson þat gort eder hans bod. þa swarar han þar væl till. krafde Swale fyrnempder Snub Petersson a Peters Olafsson uægna. ef han hafde bætre biuisning en Suala firir sik hafde. suarade Snubbe þar til ok sporde Swala. en han hafde. vaars nadugs herra konung Eirik(s) stadfesto ok drotning Margreta. vppa þat fyrnempda goodz swarade Swale at hans biuisning laa j Oslo. þar vm væl gømbd baud Swale sik til log ok ræt vm fyrnempd goodz ok firirbaud huarium manne þar af landskylder taka eder taka lata. hindra eder hindra lata. ok loguarde han þat goodz vnder sik ok lagde vider raan [ok i]fuer uælle huar þat goodz. af honom take eder hindrade vttan doms ok lagha ok þan sama ræt ok log baud fyrnemp der Swala Reimar vppa almænnings stæfno. en sidan margum monnum hia uærandum sem fyr sæger. ok til sanninda her vm sættom meer vaar jncigle firir þetta bref er gort var j stad degi ok are sem fyr sæger."
"1";"632";"Ollum monnum þeim sem þetta bref seia ædher hæyra sendher Alfiner Brynyulf(sson) suoren lagretto man a Vos q. g. ok sina ek vil jdher kunikt gøra ad ek var a Haugum a Vos morgum arum fyr en Jorundher Arnason dødhe hæyrdhi a ad fyr nemdher Jorundher Arnason gaf Odhe Botolfssyni alt Rogn æftir sina daga sem lig- gor i Vanx kirkio sokn a Vos frialst ok hæimolt fir huærium manne ok hustru Asa Hafuarda doter tok þa j hond Jorund Arnason ok þakkadhe honom fir ok til sanendha her vm setti ek mit jnsigl fir þatta bref er giort var a manadagen nest æftir kyndiulsmesso dag a iii are ok xx rikis mins vyrdulegx *harra Eirik med gudz nad Norekx konung."
"1";"633";"Þet se ollum godhum monnum kunuckt at mit Androder Grimsson ok Andres Þorgrimsson logretomen warom a Frastadhom konungsgarddenom j Wardale a huitæsunno æfthan till doms krafdir ok iiii logretomen meder okker wm abudæfal ok grasnam eftir logmans dome. matom meer mork j abudæfal en adræ j grasnamz wp a Þorgrim Þorstæinsson, gæingo þer ok twau skilrik witne meder boker æidi at Olæifuer hafde stemft fyrnemfdhom Þorgrime a wapnæþinge nu j fastonne till logþingis till Æidzwallæ wm Botolf woku nu komande firir logmannen ok logretonæ þer at gøra log ok ret w fyrsagdhan konunghs gard j Frastadhom. krafde ok Ogmunder konungs wmbotzmader ok Olæifuer adernemfdhan Þorgrim afterlogu meder æidi þet er han hafde brot flut af fyrnemfdhom konunghs gard efter þy sem logmannen hafde dømt. wilde Þorgrimer þa æingæn æid sweriæ. till sanynde her wm setto mit okkor incigle firir þettæ bref er gor(t) war a þridiæ are ok xxtæ. rikis okkars wyrdulex herræ herræ Eriks meder guds nad Noregs konungh."
"1";"634";"Þet se ollum godum monnum kunnikt at ek Jon Arnasun wmbodhz man barna Þoreirs Ellingsunar ok moder brodeir þeira keænnis meder þeæsso mino oppno brefue at ek hefuer wppboret af Þolfue Kettiulssyni tuuo kyrlog sum efter stod wmfram þet tueæggia markaboll sum Þolfuer fyrnemder hafde loket Þorere j Hofda j øfra gardenum j Tubdalle frialst ok heimolt firir hioirium manne firir þa atwissta sokh sum Þolfue tidnemdum war gefuein wm afthak Jons Asgeirssunar. þeær firir geæfuer ek tidnemdan Þolf Kettiulssun quittan ok allungis lidugan firir adernemd ij kyrlagh ok jordh sum j er skilt. til saninda heær wm sete ek mit jnsigli firir þetta bref er giort war j Biornagarde j Oslo a Jons wokku eæftannein a iij are ok xx rikis mins wirdilix herra herra Eirikx meder gudz nadh Norikx Suerikis Weænda ok Dannmarkhzs Weænda ok Gotta kununger ok heærtoge ifuer Pommeær."
"1";"635";"Ollum monnum þæim som þetta bref seia edher høyra senda Karl Vlfson vefnare Gunnar Þolleifson prestar j Þosnese oc Biorn Siggurdeson q. g. oc sine kkunnught gørande at mer varom j Hun a sunnodagen nesta firir Margreto møsso a iii are oc xx rikis wars wyrdulegs herre Eiriks med guds nad Noregs kongs sagom oc hørdom at lyst war kaupa felagh þeira Halfuarder Siggurdeson oc Borgildo Þoresdotter j brydlaupe þeira at helmnings felagh þeira j mellom bade j lauso oc fasto vm þau wordo barnom saman bundin oc alt þet som þeim kunno til fiar at falle oc jatade fader henne Borgildo som Thorer j Hun eitir henne sannar arfue oc til sannindæ settom mer war jnsigli firir þetta bref er giort var deigi oc are som fir seigir."
"1";"636";"Ollum monnum þeim sem þetta bref sea eder høyra sender Hinrik Hermansson prester a Molandum a Þelamork. kuadiu g. ok sina. kunnikt gerande at vm Mikials messo ok a xxiiii are rikis mins virdulegx herra herra Eirikx med gudz naadh Noregx konongx. var ek j Molande kirkiu garde saa ek ok høyrde aa at Stein Þorgrimsson viderkendis firi mik ok morghum adhrum godhom monnum at allan þen vlut ok forþukka sem han gerde Aslake af Laufdale frende sinom þet gørde han a vegna Eirikx a Lande. ok han iattade ok suara þy bade firi kononge ok karle. elliga skuldæ han verda vgiftin. Till sannynda her vm ok meire sannynde setti þesser godher men Biorn Olfuirsson ok Rolleifuer Anbiornsson loghrette men sin incigli med mino firi þetta bref er gort var a degi ok aare sem fyr sægir."
"1";"637";"Ollum monnum þæim sem þetta bref se ædher høyra sender Haluarder Olafsson Tostein Helghason logretto men j Hafdindale q. g. ok sina kunnikt gerande at þer varum meer neer a *Micihiols messo dagh ok a iiij are ok xx rikis waars virdulix herra herra Eirik(s) medher gudhz naadh Norix konongs en Þorbiorn hnuper selde Gudbrandhe Siugurdarsyni so mykit sem modher fyrnemps Þorbiarnar atte j Sunrine firir iiij kyrlog ok xx ok so mykit sem Bergsu(e)in brodher optnemps Þorbiarnar atte j medher honum j Sunrine j Aals sokn j Hafdindale frialz ok heimolt fore seer ok ollom minon epterkomande medher lutum ok lunnendum sem til ligger ok leghet hefuer fra forno ok nyo vtten garz ok innan var ok Borggild Ellenss dotter j þy sama handabandhe sem Þorbiorn Hnupsson seldhe Gudbrandhe Siugurdarsyni fyrsagdha jord ok reettar vplykter, kændiz ok fyrnempdh Borgild at hun hafdhe vp borit fyrsta pening ok øfsta ok alla þer j mellium sem j kaup þeira kom ok vndhan fyrsagdhar Borgilda ok hennar epterkomandhe ok vnder optnempdhan Gudbrand ok hans ærfuingia til æuerduligha eighu. Oc til sannenda her vm sette meer okkur jnscigle fore þetta bref en giort var a Stafuinne manodaghen nestan fore iolaptan a deghi oc are sem fyr seigher."
"1";"638";"Ollum monnum þæm sæm þetta bref sea adder høyra sender Eleefuer Biørnsson ok Torsten Jonsson logrettomen j Gudhakirs tinga j ydra lutin a Hedhmarkinne q. g. ok sina. Meer vilium jdher kunigt gera at vi hafwm þæt hørt at sæghia ok firi gudhi sat væra at Niculas Vluedhinsson sette Þoræ Tostenssyni xv auræ bool jordher j Hornborstodhom sæm ligger j Lautene sokn a Fauskom j bøtir eftir fadhur sin Torsten . . . . . . sæm fyrnemder Niclis hafde vordhith at skadha ofiri sønia festo ok Botiller Grimsdotter Torstene Skeldulfssyni vitnisbordh medh ja ok handerbande tessom godhum monnum hia varandum Tolleiuer Pætarsson logrettoman j sama stadh till mere sanninda settom mith var jnssigle firi þetta er gort vart manadaghin j adhre viku fasto a iiijdæ aure ok xxtæ rikis vars vyrdeliks herra Eriks medh gudhz nadh Noriks konungs."
"1";"639";"Allum mannum them sem thette breff sya æder høyre sender Jon Kyædelsson prester oc profaster aa Gerpene Olaff Olaffsson Jesse Jacopsson oc Æsbyørn Jensson q. g. ok sinæ kvnnikt gerende at mer varvm aa Gerpene aa kørkmøsse dagen a fyorde are oc xx rikis vars virdvliks herra her Eriks med gvdes nadh Norex kononger saghom oc hørdom o(c) jnvirdvlighe jver læsith breff vnder ens godz mans jnsigle sva lvdende ordh ffra ordhe som her epter seger. [Nu fölger Brev No. 629.] Oc til saninde sætte mer var jnsigle fore thette transcripte breff ær giort var a daghie oc are sem fir segher."
"1";"640";"Mer Helga abbadiis j Gymsøy oc conuenta syster alla þess samasta[dar] kennomst med þesso waro brefue at meer hafuom gifuit erlege fru Jngeborgho Ellings dottor quitta oc allungis lidugha firi oss ok warom [ef]terkomandum firi alt þat vmbod er hon hafuer her til haft a wara wegna ok klausterens wm wara jardher j Nordlandum, hefur ok hon gort ooss fulla regningh ok alla efter þui sem oss atnøgher. þar firi gifuom wer henne ok hennars erfuingia quitta ok allungis lidugha firi oss ok warom efterkomandum. Til sannindæ her wm sættom wer wart jncigli med conuentona incigli firi þetta bref er gort war j Gymsøy ipso die beati Nicolai episcopi et confessoris anno domini mo. ccco. terciodecimo."
"1";"641";"Ollum monnum þeim sem þetta bref se *ellas høra sendir ek Magnus Bæintzson prester ok minne frw droninghenne cappellan qvedio gudz ok sina kunnigth gierande at þa sem ek var fru Katrinar cappellan j Hest by sem herra Ogmundz Finndzsons hustrv var gudh (hans) sal have sem drotzete var i Noreghe þa hørde ek henne sighia ofta ok tydhom at hon spvrde ok hørde af herra Aghmundar Finndzsonar mvnn heilom ok vsivkivm ath han sagdhe sigh einga andra erfvingia hava fore gudhe vtan herra Jon Hafthoresson ok hans brodr herra Sygurdh Hafthoresson ok sagdh(e) hon ofta ok tijdhom at hon spurde herra Agmvnd Finnzsson j sin ydazta tima hvo sem hans erfuinggia v ro tha svarade hann henne ok sagde so at hann viste sigh einga andra erfvingia hafva vtan herra Jon Haftorsson oc hans brodar herra Sygurdh Haftoresson. Svarade tha Thor kavgr ok sagde sigh vara hans frøinda. svarade honom frw Katrina swa. þetta hafer ek af minom herra vel hørt hvaro sem þen frændzseme er af komin at þin fadher var ei skilgetin. svarade tha Thor kogr oc sagde so at hafde min fader varit skilgetin tha hafde ek varith drotzetans arfue. vil ek þessa for scrifuada articula sanna oc sveria nær sem þet kan vidhr þvrfa. oc til saninda her vm heingir ek mitth jnsighli fore þetta bref (er) giort var j Helsingiaborgh anno domini mo. cccco. xiiijo. odinsdaghin næsta fore Fabiani ok Sebastiani dagh."
"1";"642";"Ollum monnum þeim sem þetta bref see edr heyra senda Arne med gudhz n𝕒dh biskup j Sk𝕒laholte ok Stein med samre n𝕒dh abote j Munklife j Berguen quedio gudz ok sina kvnnigth gierande ath vij saghom ok ofer l𝕒som opid bref sira Maghnus med hans heilo ok vskaddo heinganda jncighli so ludhanda ordh efter ordh sem her segir. [Nu fölger foreg. No. 640.] Oc til meire visso ok sanninda her vm setom vij vor jncighli firir þessa transcriptum sem giorth var j Helsingiaborgh 𝕒 tyrsdaghin næst firir kyndils messo anno domini mo. cdo. xiiijo."
"1";"643";"Ollom monnom þæim sæm þetta bref sea æder høyra sænda Sigurder Eiwindsson Olafwer Arnason Willialmer Olafsson logretomen j Strængiarei(d)s skipreido q. g. ok sina kungerom mer, at mer varom j hia a Øiastadom a hwitasunnodagh a v are ok xxtt rikis vars werdulægs herra herra Eirik(s) mæder guds nad Noregs *konugns sagom ok høirdom a at Þorgerder Endridadotter vider kændis firi os ok morgom adrom godom monnom at hon hafde þa hæimt ok vpboret fyrsta sal ok œfsta ok oll þær j millom firi jordena j Sandøime half vii mamata leigo sæm ligger j Þrwmo sokn j fyrnæmdre skipræidh, af sira Gynti Jonssyni presti a Øiastadom sæm þau hafdo bæde sælt Asbiorn Bærgulfsson hænnar æigin bonde gud hans sal hafuæ fyrnæmda jordh hiauerandom ok samþykkiande loglægom vmbos manni optnæmdra Þorgærdo sæm Olafuer Osmundsson æiter æn a barnanna vægna Finnær Endridarsson sæm þa var þæira loglæger vmbos man, afhænde hon þa fyrnæmdom sira Gynti ader næmda jord nædra Sandæim, honom ok hans arwingiom til æværdulæga eignar mæder lutum ok lunnændom sæm til liggia ok leget hafua fra forno ok nyo vttan gardz ok jnnan engo vndan skildo, frialsa ok akærolausa firi ollom loglægom agongom mæder ja ok handarbande bæggias þæira vmbosmannanna Olafs ok Finz fyrnæmdra. Til sannænda her vm sættom mær var jnsigle firi þetta bræf ær giort var a Øiastadom degi ok are sem fyr segir."
"1";"644";"Allwm monnum þeim sem þetta breff sææ æder hæyra senda Swale Ræmare Einar Endridason laghman j Bærghwin Thorgauter Sæmundzson vndirfwtte j samastadh Olaf Thorisson Aslak Wlfsson Olaf Thosteinsson. Petur Janisson Jon Ellingsson raadmenn j samastadh quediu gudsz ok woora. kwnnigth gærande ath koomu *forris oos ij profastagardin i Bærghuin biskeidine tysker kaupmen ok keerdu vpp aa Baltazar fander Dammen wmm thet wrek ok godzs. sem þar var ath komith j hans lønæ aa Swnhordulande. sem hann hawer af wors herra konnunghsins naadh. wildu þa fyrnemdir kaupmenn hafua godszit j gææn af fyrnemdum Baltazar ok vilde hann þat eingha leidis ower gifwa aa wors herra konvnghsins vegna vtan med rætha. koomw þei þær þa aa badar sydur foor ein reth. ok geingum wi þaa til saman eftir þeirre aakerw sem þa fore oss koom. eftir þj besta samwitke sem gudh hafdi oss læenth. ok skododum invirdulighæ badi þeirra præuilegia ok laughbokina. ok kwnnu vij þa eintidh sannarra fiinna. eftir þj ath þar einghin bref æder beuisingh æda ljfuandis vitne koomu. sem that wildu sweria. hwem þat godz til hæyrde j stadinna. Fwndum vj that þa foore ein reth that godszith skal blifua j eina godha biuaringh vndir mijns herra konungxsins nadh. frij oc wmbiuarath swa lejnghæ ath opth nemfndir kauphmen af Bærghuin ok Baltazar koma foorir hanum. ok þar med oforsæmath vors herra kongsins reth ok þeirra priuilegia. þar hafum wi øinthid ofwer tackith. Ok til meire sannjndæ her wmm settum wj wor jnsighle fore þetta bref (sem) gorth war j Bærghuin die purificacionis sancte Marie virginis anno domini millessimo cccco. xvo."
"1";"645";"Þet se ollum monnum *kungnit at ek Lafrandz Kolbiornesson prester var a Kømestadum kienedz meder þesso minu ofno brefve at ek gaf ok afhende sira Gunnere Jonssyne tvegiæ auræ booll jærder j neste Kiisse sem ligger j Steirolf kirkiu sokn a Neese a Heidmarkenne viist firir v arum ok xl þa er sira Gunner fyrnemder sogn sine fyrste møsso frialst ok heimolt firir hvarium manne till sanynde her vm setti ek mit jnsigle firir þettæ bref er skrifvet var a þorsdagen j fystu viku fasto a vi are (ok) xx rikis mins virduligs herræ herræ Eiriks meder gudz naad Noregs *konugns."
"1";"646";"Ollum monnum þæm sæm þetta bref sæ æder høra sendir Hawarder Þorsteinsson prester aa Kømestadum Gunnar Holtæsson ok Ormær Swenszsson lokrette men q. g. ok sino kunninktgerande at mer varum i Gulconnærudi eer ligger i Hotthestada sokn aa Heidmarkonnæ manadaghin nest epter sidoro Maria messo aa xxvi are rikis wars virdulighs herra herra Erik meder guds naadh Noregs Swerikes ok Dana konongs i hia ok saam ok hørdum aa at þau heldo haandum saman af enno halwo Ormer Þorsteins sson en af annore Gudlaug Lafrinsz dotter kændis þa Ormer fornemder at han hafde sælt Estenæ Halwarz syni (er) hwsbonde henneræ waar alt Gulconnærudh frialst ok heimalt firi hwariom manne til euerdeligho æigo ok altz afrædis honum ok hans erwingiom meder allum lunnyndum nera ok fiarre liggendum. jtem kendis þa Ormer þraatnempder at han hafde vpbyrith fyrsta peninga ok øpsta ok allo þær i mellum eeptir þwi som i kaup þærre kom. Til sannyndæ hær vm settom wer wor inzigli firi þetta bref er goort var stad deghi ok are sæm fyrsæghir."
"1";"647";"Wij Hakon medher gudhz nadh biskuper j Stawangre, Tiidhike Wystakker riddare, Swale Rømare. Baltazar wander Daem, Swale Joonssøn, Thorgaut Sæmundrsson oc aller raadhmen i Berghwen sem tha heimæ j stadhen vaaro, kennomz medher thesso vaaro opno breffue, at wy voorom a konongs gardhen j Berghwen, die sancti Seuerini anno domini mo. cdo. xvo. saaghom oc høyrdhom aa, at thennæ brefførare, ærligh, oc vælbyrdhigh man Hannes Krøpeliin,fowyte a Bahws hende loff oc borghan. aa vaars nadhighæ herra konongsens veghnæ, aff alle the køpmen, sem aff Lybich vaaro oc tha j Berghwen waaro, oc fore alt thet goodz sem j Berhwen var, oc them aff Lybich tillhøyrdhe, oc fore alt annat goodz oc sculder, thet sem Lybich till høyrer, oc sem till Berghwen hender komæ kan, bliiffue alt standande i samæ borgharæ hand, oc thesse men haffuæ loffuath her fore, sem her effter skriffuadhe standæ, oc so heitæ Bærent hypper, Herman Oldendørp, Hannes Rytzenbergh, Herman lange, Tidekæ Willebæk, Johan Traghe, Gerhert to der Mølen, Kort Hylseman, Ghert Byseke, Hinrich Rutenberg, Johan van Stade, Jacob Hurlenbergh, Hannes Westhoff, Johan smidh Tewes Hoppe, Herman wan Soost, Wernerus wan Arsten, Hartwich Lambershøueth, Tideke junge, Swæder van Bænten Claws Wytte, Herman Wytte Hinrik Papendorp, oc Hinrich Swikker, oc wy alle sem foreskriffuade standæ haffuæ anaamædh thetta loff medher Hannes Krøpeliin, a vaars nadhighæ herra konongsens vegnæ, item kennes wy thet oc alle førskriffuade, at huat daghthingæn oc ændæ, sem førskriiffuadh Hannes Krøpeliin haffuer giort a vaars nadhoghæ herra konongsens veghnæ a thettæ ærende, thet haffuer han giørt effter vaart radh oc vilia. Till sannynda her vm settom vy medher viliæ oc vitscap vaar jnscigle fore thettæ breff som giort var deghi oc aare sem før sigher."
"1";"648";"Thet kænnomps wi oldermæn oc liggiara som nw aff the meneghæ Hensæ stadhæ wægna æra j Bergwen oppenbara j thetta wort breff at wi hawom forstandit aff hedhrlicom oc velbornom man Hanes Krøppelyn aff war nadhogha herra konungsens wægnæ at the aff Lybekæ æra kompna j keysarens owerakt. Thy kænnomps wi os hawa lofwat oc sakt hedherlicom oc velbornom man Hanes Krøppelyn til wars nadhoga herra konungsens nadh konung Erich oc rikesens aff Norghe for alla the som aff then stadhen Lybekæ hær j Bergwen vaaro oc ænnw æra paa then tyma tha som wi waar nadhogha herra konungsens ærende oc wilia forstodhom aff Hanes Krøppelyn. Jtem lofwom wi oc for alt thet godz som hær æpter scrifwit oc tha hær j Bergwen war swa som summan ær ther aff vim. lybiskæ mark oc viijc. lybiskæ mark oc xxviij lybiskæ mark som thom aff Lybekæ til hører thet loffwa wi at the skola andwordha worom nadhoga herra konungenom badhe mæn oc godz som for scrifwit staar alla them som han therom til sæter a sina wægna thet vp at bæra hær j Bergwen widh waara godha tro oc sanind oc widh thera sworna edh som thet godzet handtera. æ nær som han thet aff them hawa wil oc han thet kræwer ælla kræwa later. Jtem lowom wi oc for alt thet godz oc sculder æ hwadhan thet kombar som æn til Bergwen komma kan tha skola the standa j the samma wisso oc foruaring som thet andra godz oc summan som før scrifwit staar. Thetta forscriffna lofwa wi oldermæn oc liggiara j Bergwen vtan alt argt oc all hiælperædhe the som them aff Lybekæ oc os til hiælpa kan komma oc waar nadhoga herra konungsens ræt krænkia ælla hindra maa j nokra handa mata. with waara godha tro oc saninda. ok vtan alla arghæ list ok j alla handa mata wor nadhogha herra konungsens ræt w forsymedh. Oc til meere stadhfæstilse at thetta swa skeer oc bliffwer j alla handa mata som nw for scrifwit staar tha hængiom wi waart meneghæ køpmæns jncigle aff Hænsen meth wilia oc witscap for thetta breff som giort var i Bergwen thorsdaghen fore sanctorum Symonis et Jude dagh apostola anno domini mo. cdo. quintodecimo."
"1";"649";"Ollum monnum þæim sæm þetta bref sia ædher høyræ sændæ Jusse Olafsson sysluman j Soløyiom Helge Þoralderson ok Olafuer Eirikxsson logretes mæn j Soløyiom q. g. ok sinæ kunnikt gerande ad mer varom aa Walum som ligær j Vala sokn j Soløyiom a retto wakna þingi a fredagin nest eftir kynduls messo dagh a vij are ok xxta rikis wars vyrdulix herra herra Eirikx med gudz nadh Norikx kunghs sagum ok høyrdum vpaa ad þæir heldo hondum saman af æinæ holfuo Einar Borgarsson en af annare holfuo Olafuer Borgarsson kendizs þaa fyrnemdær Olafuer ad han hafde vp boret af fyrnemdom Æinare alla þa pæningæ som honum burde j arf eftir fadhor ok modhor. wrdu þæir ok þaa saatir ok aalsatir vm all þæira kaup ok skipte som þæir hofdo sin j mellom haft badhe laust ok fast. jtem fek Olafuer fyrnemdher Æinare fyrnemdum atter halfua adra stongh æing som liggær j øynne vidær Bergs eigana j Vala sokn som fyrnemdær Olafuer hafde haft af fyrnemdom Æinare wløyuis ok til sanninda her vm setto mit okoor jnsigle firir þetta bref som giort var deigi ok are som fyr segir."
"1";"650";"Ollom monnom þæim sem þetta bref se edhar høra sender Hauardar Loddinsson Birgir Aslason logrettomen j Hadingadale q. g. ok sina kunnikt gerande at mit varom j logmans gardenom j Gord a miduikudagen nesta fore laupars møsse a vii are ok xx rikis vaa(r)s virduleghs herra herra Eriks med guds naad Noreghs kunghs en þæir heldo hondom saman Sigurdar Eriksson ok Margareta Vebiarnar dotter af i holuo en af annare holuo Haluardar Eisstinsson med ti skilorde at fyr nempddar Sigurdar ok Marghareta kendest at þau hofdu selt ader nempdom Haluarde so mikit sem þau atto j Ringanese sem ligar j Olbergs kirkiu sokn j Krødesherade ok fulla *peneninga fore tekit med lutum ok lunnyndom sem til liggar ok leghit heuir fra fonno ok nyio ok til sannynda settom mid okkor insigle fore þetta bref en gort vaar de(g)i ok are sem fyr segir."
"1";"651";"Ollom monnom þæim sæm þetta bref sea ædher hœyra sænder Erikker Þorkilsson ok Asbiorn Þorkilsson loghrettes mæn j Ass sokn a Follo q. g. ok sina, meer wiliom idher kunnikt gera at meer varom a Hafuardhstadom er ligger j Aas sokn a palmsynnodagh aa vii are ok xx rikis wors wyrduleix herra herra Eriks medh gudz nadh Norix Swerix Dana kononger, saghom ok hœrdhom at þæir hældo handom saman Iœnis Olafsson af einne halfuo æn af annare halfuo Þora(l)fuer Askilsson ok Þora Jonsdotter æighin kono hans, medh þui skilordhe, þet þe wedherkendos fore oos at þe hafdo sælt Iœnisse Olafssyny fornæmdom, ix œres bool j Kolstadhom ok œres bool j Clomnostæin j œstragardenom er ligger j As sokn a Follo medh allom lutum ok lunnindom sæm til liggia ædher leghot hafua fra forno ok nyo wthan gars ok jnnan, kændos ok þa fornæmdh hion fore os at þe hafdo opborith af fornæmdom Iœnisse fœrsta pæning ok œfsta ok alla þær j mællom æfter þui sem j koup þæiria kom. Til þæs mero wisso ok witnisbyrdh þa sætto meer wkor insigle fore þetta bref ær gort (war) a dæghi ok are sæm for sæghir."
"1";"652";"Ollom monnom þeim som þetta bref se ædar hæyra sender Þorgæir Þolfsson ok Þordar Þorstæinsson quediu g. ok sina kunnikt gærandæ at mit varum a sydra Myklagardenom som liggar j Nykirkiu sokn a Vestfol om sancte Martins mœsso æftan a xxviii (are) rikis vars værdelix herra herra Erix med gudz nad Norix kungx sagom ok hæyrdom a at þær hældo hondom saman af æinæ halfuo Ræidar Gutormsson af annare halfuo Þorstæin Askiælsson kiændis ok þa fyrnæmfder Þorstæin at han hafde [sælt] fyrnæmfdom Ræidare Gutormssyni half marka bool j Vaszkiærræno nærdra liggar j Borra sokn a Vestfollœnna med lutum ok lunnyndom wthan [gardz] ok innan som liggar ædar ligit hafuer fraa forno ok nygio frialst ok hæimholt firir hvarium manne fra sik ok sinom ærvingom ok vndr fyrnafdum [Ræidare] ok hans ærvinga til æverdalika æigo vidrkiændis ok þa fyrnæfdar Þorstæin at han hafde j vpboræth af fyrnæmpdom Ræidare fyrsto pening [ok æfsto i Va]szkiær j nærdra gardenom *akurrœlaust firir huarium manne thil sannynda sætto mit vor insigle firir þetta bref ær giort var [a degi ok] are som fyr sigar."
"1";"653";"Ollum monnum þæim sæm þette bref sia æder høyre sende Narfue Skatason ok Kupse Eirigsson logrettomen q. gudes ok sinæ, kunigtgerande at mit varom a Finnestodhum er ligger a Hærneso j Alwereims kirkiu sokn j Austedalumæ, krosmøssodag vm varet a viij aare ok xx rikis okkars virdeligs herræ herre Eirigs meder gudes naadh Norigs Swia ok Skane konongs, þui j hia saghum ok høyrdum a handerband þeire brødhrenne Biorns Halwardz sonar af einno halfuo en af annere halfuo Audhun Halwardzson, meder þui skylorde at Biorn adernæmpder kiændez þæs at han hafde sælt Audhune brøder sinom fyrnæmpdom øyresbool jærder j væstre gardenom j fyrnæmpdo Finnestodum til æuærdelighre eigo ok alz afrædhes, kiændez ok Biorn j sama handerbande at han hafde þa vpboret af Audhune fyrsagdum fyrste pæning ok øfste ok alle þer j millum firir fyrnæmpdt øyres bool j Finnestodhum æfter þui som j kaup þeiræ kom, þette kaup samþykte ok Þoræ Þorgæirsdotter eghin kona Biorns adernæmpz meder sama handerbande, jtem sagde ok Biorn Haluardz son optnæmpder j sama handerbande at Audhun titnæmpder skal hafua allan væstregarden a Finnestodum frialsan ok ollungis akiærslelausan firir sik ok sinom ærfuingiom til æwerdeligre eigho, til sanninde her vm sættom mit okkor jnzigle firir þette bref er giort var a deghi are stadh ok timæ sæm fyr seghir."
"1";"654";"Ollom monnom þeim sem þetta bref sia edher høyra sender Anbiorn Odzson ok Þorgeir Ellingxson logreto men q. g. ok sina mit vilium jdher kunnigt gera at þar varo mit j hia a sancte Lafrans aftan a þi are er lidit var fra vars hæra byrd Jesv Christi þvsund aar iiii hundrat ar ok vp søytianda aar sagom ok høyrdom at Siugurdur Haldorsson vider gek med fullu handa bande at han hafde sælt ok afhent Hauardde Botolfssyni frialst ok akærolaust firi huarjum manne iiɉ laupsbol j nedra Kytin ok sex laupa bool j Bø ok so morg þing ok kør sem fyr nemdor Siugurdur erfdi eftir Gudridi Þorsteins dottor frend kono sina bade laust ok fast med þi skil ordde at Hauard Bottolfsson skal halda of nemdom Siugurdi mat ok klæde so lenge sem Siugurdur liuir ok gera i hans vt færd slikt sem gudh skytor Hauarde j hug, til sannenda her vm setto mit fyr nemder logreto men okor insigli firi þetta bref er gort var a are ok degi sem fyr segir."
"1";"655";"Wer Sigurder meder gudes miskun biskuper j Hamre heilsom ollom monnom aa Hadalande meder g. q. ok ware wer vilium at þeer vither at wer hofum fengit Haralde Gunners syni aarmenningh ok vmbod ifuir profastædømet her meder yder skal han stædiæ vm hofwdtiunder sætthæ sidda ok nidersætiæ ol þau malæmfnæ sæm han ma meder loghum ifuir taka. hofum wer bodit hanum at tala til huars manz logh ok rettyndæ en huorgin fræmmæræ þui bidhium wer yder ok biodhum. ollum iæmftsaman ok huarium vm sik at þeer verer hanum græidir ok goduiliugir ok suarer hanum væl til allræ rettæ malæ sæm han hefuer til ydar at tala sua sæm þeer vilir hafua anbun af gudhi. þak ok afwsæ af os. han skal ok bygiæ jærder warer þær sæm lausær værdæ aat haustænum. Ritat aa Gardlausum. Egidii messo dagh anno domini mo cdo xviio vndær waro secreto."
"1";"656";"Ollom monnom þem sem þetta bref se ædher høyra sender Magnus Atzorsson Berghuluer Hallason q. g. oc sina kunnukt gærande at mer varom a Wtne j Kinzara vika sokn a manodaghen næst æftir Marteins messo anno domini mo cdo xvijo sam oc høyrdom a at Haluarder Ereks(son) oc Ragna Stenars dotter sældo Holgere Quikssyne halfs iiii mamata bol j Hoghenom oc j Vik j Samla hærade j Jonadals kirkiu sokn j Hardangre oc halua grasgardana mæd ollom lutom oc lunnendom som til ligger ædher læghet hefuer (fra) forno oc nygiu vttan gardz oc jnnan ængo vndan skyldho frelst oc akæroloust firir huarium manne honom oc hans erfuingium til æuenleghra ægho mæd ægno oc odhle firir sæxtan kyrlagh æro þar loket y ix kyrlagh til sanninda settom mer okkor insigli firir þetta bref er gort var stad deghe oc are sem fyr sæghir."
"1";"657";"Ollom monnom þæim sæm þetta bref sea æder hœyra sændæ Haluarder Hafuardzson oc Þorer Eirikson q. g. oc sinæ kunniktgerande at mit varom a Berghi j Mossædale þorsdaghen nest æfter Bretti messo a ix are oc xxtæ rikis okars wyrduligs herra herra Eir(i)gs med gudz nad Noregs konongs sagom oc hœyrdom a at þæir heldo hondum saman af einni holfw Gudbrander Bardhæson en af annære heiderlighin man sira Olafuer Jochiælson prester a Hobœle med þui skilorde at fyrnæmfder Gudbrander kiændizst hafua selt adernæmfdom sira Olafue halft annet oyris boll jærdhær j Gudzþuæitum sæm liggær j Ho bœlessokn j fyrnæmft Mossædal frialst ok heimolt firir huarium manne med lutum oc lunindum sæm til liggær af forno oc nyu vttan gardz oc jnnæn samþykti þetta oc iakuæddæ j samu handerbande Ronnog Reidhulfsdotter moder adernæmfdz Gudbrandz, kiændizst oc tidnæmfder Gudbrander j hamu handerbande at han hafde af fyrnæmfdum siræ Olafue alt jærdar værder firir fyrnæmft halft annet œres bol æfter þui sæm j kaup þæiræ kom til sannindæ settom mit okor jnzsigli firir þetta bref er gort uar deghi oc are sæm fyr seghir."
"1";"658";"Ollom monnom þæim sæm þetta bref sæia ædder høyra sændha Olafuær Aslæson Þorgæir Amundæson Roolfuær Þordæson Kætil Ormdsson Arne Æiuindsson ok Sigurdær Asbiornæson q. (g.) ok sinæ kunnikt gerandhæ at mer warom a stæfno j nørdræ gardenom j Vikinnæ sæm liggær j Hawks sookt a Æikkiom a þosdaghen næstæ firir Haluardz mæsso a ix are ok xx rikis herra herra Æiriks med guds naadh Noriks kononghs sagom ok høyrdom a at þæir kændis þa allær Ællingær Þøstolfsson Þorbiorn Gestæinsson ok Þorer Hælgæ son at þæir varo stæfder þiit til fyrnæfdæ Vikkinnæ at bæra sannan witnis burd ok rættan hot sæm þæir þær af visto vm markæ gongo vm vego ok fenadhæ gongo til markarænnæ af Vikinnæ Krosgardenom Skrafsrudi ok af Brata. kwadde þa Sebiorn Þoresson fram þæssæ fyrnæfd vitne fyst Ællingær Þøstolfsson æn swa swor han a book mæd fullom æidstafue at mæyræ æn firir fimtiiu arom þa var han hæyme a Brata nær Æiuindæ stæk fædæ sinom viste han þa þæt at þæsser fyrnæfdær gardar Vikin Krosgardæn Skraafsrud ok Brata hafdo allær fenadhæ gongo til markarænnæ vp vm Tians klæyfuinæ ok vp om Rakkæ klæyfuinnæ mællom Pools assæn ok Lodens assæn ok hygge allær af þæim gordono(m) fyrnæfda badhe timbær ok trood vppe j Skatuidu dokkinnæ j morkinnæ swa sæm samæygo mæn jngæn kærde þa a annan. þær æftær swor Þorbiorn Gøstæinsson a book at mæyræ æn firir fiorætiiu arom sidan han var hæymæ j Vikinnæ nær fædæ sinom ok þæt viste han þa at Vikin ok fyrnæfder gardar ok þæt sagde hans fader honom firir honom at þæir hafdo allær fegongo til markarennæ ok hygge allær þæt þæir hoggæ vilde j morkinnæ jngæn høy(r)de han kæra þa a annan vm þa morkinæ. en æfter þæt swor en Þorer Hælgæson a book mæd fullom æidstafue at swa høyrde han Hælghæ fadur sin at segia at fyrsagder gardar atto allær bugongo til markarrænnæ ok hyggio allær hot sæm þæir hoggæ vilde j morkinne til tilfangæ ok ingan høyrde ek sagde Þorer æddær min fadder þær af at sægia at nokkoor amagadæ þa oftnæfdo mork æd fegongo fyr æn nu hafde ok fyrnæfdær Ællingær Þorbiorn ok Þorer serdæylis j æidi sinom at væggær þæn er liggær vp mællom Pools assæn ok Lodens assæn ok vp vm fyrnæfdæ Tians klæyfuinæ ok Rakkæ klæyfuinæ han skulde at oppen væra ok aldre sago þæir gard þær a gærdan fyrræ æn nu. tok þæssæ vitne Sigbiorn læns man a Æikkiom ok þæim nær værandhæ er j þæimmæ oftnæfdom gordonom æigæ ok til sannyndæ hærvm þa sættom mer woor jnsigli firir þetta bref ær giort var a degi ok are er fyr segir."
"1";"659";"Ollom monnom þeim som thetta bref sea æder høra sendær Thorgyls Smidhson q. g. ok sina kunnikt gerande at ek veith at endamerket er mith j ane millum Suflorud ok Kæsrudh ok j millum Branduls rudh ok Kæsrudh hørde ek min fader seiga fore mek at then bekken som ligger millum Suflorudh ok Branduls rudh ok gænger Brandulsrudh eiga nider med bekkenom sunnan fore ok soo nider j risit a fossenom damstokken ok karmana vttan ei støype throna ok huset ok er thetta a væstre landeno ok til sanninde sette ek mith jnsigle fore thetta bref er giort var Haluards messo eftan Siugurde hiauerande j fyrnemdo endamerke ok a ix are ok xxta rikis mins vyrdelix herra Eriks med guds *mad Norex kungs."
"1";"660";"Ollom monnom þæim sæm þetta bref sea æder høyra sænda Smider Æinarsson prester Finner Þorgiulsson Þorbiorn Biornsson ok Frode Grundason logretto men q. g. ok sina kunnikt gerande a(t) meer warom j prestgardenom a Sandom er ligger a Vestfoldh a sunnodagen nesta æfter hælga likama dagh a niunda are ok xxta rikis wars wyrduliks herra herra Eiriks mæder gudz nadh Noreks konongs sagom ok høyrdom a at þau heldo handom saman af æinnj halfwo hæiderligin man sira Hakon Gudþormusson koorsbroder j Oslo ok prester a Sandom, en af annare halfwo Ormer Nicolosson ok Joron Amunda dotter æigin kona hans mæder þui skilorde at þau vidrkenduz at þau hafdo sælt fyrnemdom sira Hakone merkar bool jardar j Fitenne ok laups landh j Slædanese er liggia j fyrnemdre Sanda sokn mæder ollom lutum ok lunnyndom sæm þer til liggia æder leget hafwa fra forno ok nyo vttan gardz ok innan frialst ok hæimholt firir huærium manne. Viderkenduz ok fyrnemdh hion j sama handarbande at þau hafdo vp boret af fyrnemdo(m) sira Hakone fyrsta pæningh ok øfsta ok alla þer j millom efter þui sæm j kaup þæira kom firir fyrnemdar jarder j godom verdaurom xviij kyrlogh ok ij marka kyr. Ok til sanynda her vm sættom meer wor jnsigli firir þetta bref er giort war dæigi ok are sæm fyr sæigir."
"1";"661";"Ollom monnom þæim sem þetta bræf seæ eder høyræ sender Bryniulfer Gunnærson ok Alfer Biornson lagrettomæn q. g. ok sinæ kunniktgærande at mit varom j Kærvarpenæ a manadagen næst firir Mykialsmøssa a xxx aræ rikis okkors vyrdulix herræ herræ Eirix med gudz nad Norex kungx sagom ok hørdom a at þeir heldo hondom saman Vlfer Peterson prester a Fagabergæ ok Ellinger Eirixson med þeim skylmalæ at þeir laugdo till Hamars ii syknæ daga næst efter vætter nættæ vnder endelikin doom okkors vyrdulix herræ biscopbsens eder hans officialem vm þæn manzslut er fader hans hafde gefuit j fyrnemfdo varpæ till Fagabergx kirkiu. þill sanindæ her vm settom ver okkor incigle firir þettæ bref er giort var a dægi ok aræ sem fyr seger."
"1";"662";"Ollom monnom þæim sæm þetta bref sæ æder høra sendir Þoralder Kanæ q. g. oc sina kunnikt giorande at ek hafuar sæt welbornom manne Markuard Buk alt Gudrima sæm ligger j Skirikx saal fore xx eingilska nobila oc attongen j Hoflanz idu sæm ligger j Heidareimssokn frialst oc heimholt oc akærolaust fore huarium manne oc einktit af at sla fyr en han hafuar sina peninga after oc til sanynda her wm sætto þesse gode men sin jncigli med minu er sua heita sira Helgi Sueinsson prester a Toneime oc Skak Pædersson fore þetta bref er giort war a Brynla sabbato post ascensionem domini anno domini mo cdo decimo nono."
"1";"663";"Ollom monnom þæm sæm þetta bref sea æder høyra sender Nicholis Magnusson prester a Sudhrime Gunnar Iacobsson Symon a Fosseme Bryniolfer a Vilnom Lodhen a Immissogh ok Saxe a Liidh q. g. ok sina, kunnykt gørande at meer warom a Lørine j rættom stemfnoby a midhvikudaghin næst æfter sancte Jacobs dagh, saghum ok hørdhum vppa, at þer komo a stemfno for oss, af einne halwo Gudhthormer skruk j vmbodhe Sighwrdhar Jonssonar en af andre haluo Jon a Biorko vmbodzman Gudthorms Beng(t)ssonar, kændos þa badhir, at þa var þeira logliker stemfnodager þighat till profs vm Lørineteegh, ledde þa Gudthormer førnæmfder fram tu skillrek witne, ær swa heta, Þorkell Þorkelsson ok Hanes skomaker ær swa sworo a book mæd fullum *edzstef at þe waro j hia sagho ok hørdhu vppa, at ærliken man herra Jon Martensson taladhe till Þorgeir skeef, vm Lørine teegh, som han hafdhe haft vm mang aar, ok saghde at han vilde þet eyg swa længer hafua æn Þorgeir beddis þet till læns af herra Jone framdelis, ok sagdhe at han vilde gierna gøra hanum þer lika fore, till sannynda sættom wi wor jnsighle fore þetta bref ær gort war a dæghi sæm for sæghir anno domini mo cdo xixo. jtem sette Stopul sit jnsigle mæd warom jnsiglom som vithnen took a stemfnonne till sanninda."
"1";"664";"Þet se ollom godhom monnom kunnikt at mit Stepan Thomasson ok Klemetter Aalfsson warum i Hofs kirkiu a Þotne Magnus messo dagh a xxxtæ are rikis okors wirdelix herra herra Erix med *guzd naad Norix kungs þui i hia sagom ok høyrdum at þau heldo hondum saman met þeim skilmalæ at Olof Alfsdotter hafde selt Botolue Þorersyni halfdh Ræiæbergh sem ligger i Asæ a Þotne frialst ok hæimolt firir huarium manne ok fyrir tegit fyrsta peningh ok øfstæ ok alla þer i millum sem i kaup þæiræ kom til sannindæ her vm setta mit okor incigle fyrir þetta bref er gort war a degi ok are sem fyr seigir."
"1";"665";"Ollom monnom þæim sem þettæ bref sea ædr høyræ sendir Eiriker Olafsson ok Eiriker Andresson logretomen q. g. ok sinæ kunnick gerande at mith warom a Hafswale j Hofs sokn j Lande a midwikudagen nestæ firir wetternetter a xitæ are ok xxtæ rikis okkars wyrdulex herræ herræ Eiriks mæd guds nadh Noregs konongh saghom ok høyrdhom a ordh ok a handerbandh þæiræ at Ingeridh Eiriks dotter kendest at hon hafde selt Petre Þorgardssyni swa myklæ iord sem hon atte j Skæide er ligger j fyrnefdre Hofs sokn j Lande frialsæ ok hæi molæ firir hwarium mane mæd ollom þæim lutum ok lunendhum sem till þæiræ ierdr liggr ædr leget hefuer kendest ok þa fyrnemfd Ingeridh at hon hafde wp boret af fyrnemfdhom Petre hwarn peningh sem j kaup þæiræ kom till sanynde setto mith okkor incigle firir þettæ bref er gort war a degi ok are sem fyr segir."
"1";"666";"Vniuersis et singulis tam presentibus quam futuris presens scriptum cernentibus ego Tidericus Semme conciuis Lubicensis tenore presencium recognosco publice protestando quod ego de bona voluntate et matura deliberacione vnacum vxore mea legittima Margarete relicte Hinrici Sparken pie memorie nostrisque heredibus facimus constituimus et ordinamus per presentes omnibus modis via et jure quibus decet et oportet in verum nostrum et legittimum procuratorem famosum oc strenuum militem Endridum Erlendri. ammonendi postulandi accipiendi jure prosequendi coram quibuscunque judicibus nostra iusta debita et vera hereditaria a honesto ac circumspecto capitulo et dyocesi Orchadensi de qua omnia et singula infra scripta debita et bona tam leuata quam erogata venerabiles in Christo patres ac domini quorum corpora in Christi pace requiescant Hinricus et Johannes dei et apostolice sedis gracia episcopi dicte Orchadensis dyocesis a dicto Hinrico Sparken bene et sufficienter ad eorum nutum receperunt et leuauerunt prout in ipsorum sanis litteris super hoc confectis plenius continetur mediantibus quibus sumus communiti. quarum vna oblicatur in quindecim lagenas et dimidia butiri in festo sancti Johannis baptiste persoluendis, altera vero tenetur in quinque lastis et duabus lagenis butiri et in tribus lastis lane in festo beati Michaelis in Bergis regni Norvegie persoluendis. tempore autem quo ad bona sepedicti Hinrici prouenerunt certum contractum in datiuo mercimoniali ac sufficienti pondere in antedictis festis sine protraccione longiori et absque vllo impedimento soluere promiserunt quod minime factum est. Qua propter racione premissorum dantes specialiter et expresse domino Endrido militi plenam et omnimodam potestatem agendi faciendi et dimittendi in omnibus causis motis et mouendis contra dictam dyocesim de veritate dicenda per ipsum uel per alium suum procuratorem substitutum et omnia alia faciendi quod nos si presentes essemus debemus facere uel possemus. ratum et gratum habi[turi] quicquid per dictum nostrum procuratorem aut substitutum ab eo circa premissa acta fuerint et procurant. In quorum omnium et singulorum testimonium omnia predicta esse vera bona fide absque fraude presentes interfuerunt prouidi ac circumspecti viri Hinricus Kracht Bernhardus Sluter Johannes Eynentwintich Engelbertus Hilger de communi insuper consensu eorum sigilla simul cum sigillo meo antedicti Tiderici presentes litteras fecimus communiri. Datum Bergis anno domini mo cccco xixo ipso die Crispini et Crispiniani martirum."
"1";"667";"Ollom monnom þeim sem þettæ bref sea ædæ høyræ sændæ Þorstein Palsson Audhon Þormozsson Þorstein Þyostolfsson logrætto men q. g. ok sinæ kunigt gerande ad mer warom j stæmnostwnne j Holdabø er liggir j Hiordale a Wagha a manadaghin nestæ æfter Nichulas messo a elluftæ are ok xxta rikis wars wyrduligs herræ herræ Eirikx mæd gudes nadh Noregs kunungs saghom ok hørdom a ad Gudbrander Birghirsson kiendist ok fulla widirgango weitte firi oos ok marghom adrom godom monnom ad han hafde sælt Arnæ Amundæsyni xii aura bool jærder j nørdræ gardenom j Farastadum er liggir a Win j Ringabu soken friælst ok heimult firi hwariom manne mæd ollom þeim lutum ok lunnandom sem til firnæmth xii aura bool jærder hæfwir legh(et) ad forno ok nyghio wttan gardz ok innæn til ewerdelighar egho ok allz afrædes, kiendis ok firnæffder Gudbrander samstundes ad han hafde opborit af firnæmdom Arnæ fysta peningh ok sidhastæ ok alla þer j millom sem j kaup þeiræ kom firi adhernæmth xii aura bool jærder j Farastadum ok til sannyndæ sættom meer war incigle firi þetta bref er gort war dæghi ok are sem fir seghir."
"1";"668";"Ollom monnom þeim sæm þetta bref sea æder hœyra sændæ Simon Jonson prester aa Krakæstadom ok Jon Lodhenson q. g. ok sina kuniktgerande at a Krakæstadom vm logurdagen nest æfter Pauli anno domini mcdxx sagom ok hœyrdom a at Jngiborg Biornsdotter kiændez mæd handerbande at hon hafde vnt sira Olafue Jochiælsyni preste a Hobœle halft œyris bool jærdher j nordgardenom j Mædhalby j Hobœl sokn j vtfærd æfter Þryrik bondæ sin honom sira Olafue til allæ egu mæd ollom lutum ok lunnindom sæm þer til ligger ok annet halft œyris bolet gaf hon til bœnahalz firi fyrnæmfdæn bondæ sin prestonom til bordheldis a Hobœle hwan æfter annen til sannindæ settom mit okor jnzsigli firi þetta bref er gort var degi ok are sæm fyr segir."
"1";"669";"Ollum monnum þæim sæm þettæ bref sea ædhær hœyræ kunnit gærandhæ at a vi are ogh xx rikis okkars vyrdhulix herræ herræ Eirikx mædær gudz nadh Norekx konungx varo mit Peter Gudulfson prester a Atrodhom a Tinne a Þelamarkkennæ ok Gunner Samundhæson logretæ man a Tinne a œfræ Gœysdali j Atrodhæ sookn a Tinne saghom ok hœyrdhom a eer þæir heldo hondhom samaan af einnærræ haluo Halgrimær Tomaasson een af annæræ haluo Kaal Sumarlizson saghde þa fyrnæmdhær Kaal at þeir hofdhu kœypt jordhum. frialsædhæ þa Halgrimer Tomasson Kalle Sumarlidsyni þriggiæ markkæ bool ok ha(l)flœypis land j Milande er liggær j Mælsonk en Kal Halgrimi iii markkæ bool j Inggulflande er liggær j Dalsonk ok mork gulz millium iærdennæ frialsædhæ huar odrum fyrnæmder iærdir mæder fisski ok fyglli lutum ok lunnindum vtten garz ok innen sæm til ligger ok leghet heuer fra fonnu ok nyghiu til æuærdælighæ eighu kendiz ok fyrnæmder Halgrimer Tomasson at han hafdhe vp boredh fystæ penigh ok œfstæ ok allæ þer j millium af þeire mork gulz sæm j kaup þeiræ kom til sannindæ sættum mit okkor incigle firir þettæ bref er giort var a friadaghen nest ettir kyndismesso a samu are sæm fyr seghir."
"1";"670";"Þet se ollum godhum monnum kunnikth ær þetta bref sea ædhar høyra at ek Andres Giurdzssun kænnes medhar þetta mith opith bref at ek war j Oudonastodh widhar inhusa j Krakerøy j Tuna skepreidho j Borgasyslo aa krosmæsso afton vm warith a xj are ok xx rikes mins wirdulex herra herra Erex medhar gudz nadh Norex konungar kom þar Þorgeir ok Þeostolfwar Germundz syni ok spordo mek æn ek hafdhe gefwith brodhar Olafwe abotha at Olafs klostre j Tonsberghe jordh þa ær litla Skardhabærgh eiter ær liggar j Þiodalings sokn aa Wæstfoldene ok fordum dags atte fader min ok modor fore mek ok modhor miin hafdhe jordhar skipthe giorth ok sælth swa sæm þetta bref siælft þær vm wattar ær þetta bref ær widhær fæst ok ek hafdhe før statfæst medhar mith jnsigle æn nu medhar ja ok godum wilia. nu af þy at mek dro þet ei til minnes vm æn ek hafdhe stadfæsto lagt firir þet jardaskipthe ok koup sæm før sægir j hofwdh brefweno þa ek gaf brodor Olafwe þa jordh þa kallar ek nu þa giof aftar ær ek honum gaf vberadhen ok skal þet standa ær før war taladh ok giorth a modhar minna vægna ok minna vm þa jordh ok an ek þæim brødronum Þorgere og Þiostolfwe Germundz sunum ok þeira arfwm ok after komandum adarnæmth litla Skardabærgh medhar allo odale alth þet þær til liggar ok lægit hafwær fra forno ok nyio vttan gardz ok jnnan ok firir vtan alth æfter mæle ælla atalan medhar vbrigdeleghe stadfæsto. Till sannindha hær vm þa [sætte Skak Pæderssun ok Mekkell diekn Hakonssun þeira jnsigle medhar mino jnsigle firir þetta bref ær giorth war aa dæghi ok are sæm før sægir in Christo valete feliciter."
"1";"671";"Varom vyrdulikom ok hœgbornom fførsta herra Ereke med gudz nadh Noregs Swerikis Danma(r)ks Vændes ok Gotha konungr ok hærtogh j Pomeren. helsa alle the som bygghia ok boo a Halogha landhe ok Ffinmark kærlika med gudh ok var ødmiukre skyldugre thiænist ok thengskyldo jdher nadh ok herradom kunnukthgørande vm than vadha som Ffinmark ok Halogha landh j standher ffor Rydza ok hedinghia skuld. thar længe haffua growan skadha giort. ok en gœra vilia fframledes. hwar wi thet æy fformaghom længher at væria ffore fateghdom skuldh vttan gudz hielp ok ider nadh ffor thy at wi uardom ther liggia j œrlighe badhe winter ok sømar, ok ængha hielp haffua vtan ffatekan almugha ok somlika vmbodzmæn. jtem halla the ok ænghan dagh hær med oss, en j than godha dagh ok ffridh som the haffdhe med jdhr nadh bundhet. tha slogho the nidher idhart ffolk ok ffanghado ok borth fførdho kuinnor oc giordho storan skadha. ok hopoms wi til gudz at jdher ffateke almoghe a jdhra uæghna væl hæmpz haffuer ffor than skadha som the tha giordho. jtem fframledes kungerom vi jdher værdugheth vm than vadha oc skadha. er jdher hædhan aff skee kan j the landzændhana ok jdhrum ffateka almugha. ffor thy thar komo twer engilsk skip stoor nordhast a Halogalandh ok thera meningh ok vili var thar at køpslagha som aldrægh fførra skedhe. at engilske komo thiit at køpslagha, ok ær thet stoor vadhe at jdhart landh ødhøsth ok jdhar jngældh minka ffore thy at the sagdho thet oppenbara. at the vildo ater koma at somar nu nest komandhe. swa starke ok med sua margh skip ok vilia køpslagha her j landet. Thy bidher jdher ffatek almughe jdhra nadh ok herradhom ffor gudz skuldh, at vm thessa fforskrifna articulos som hær sta fforskrifne thet idher nadh hær raadh sua til ffinnæ med ydhro viso radhe, at j ok jdhar almughe taker ække æffwerdhelikan skadha thær aff, haffuer ok almughen vtsænt *thænna twa godha mæn. som sua hetha Marthen Hakonsson ok Biorn Andresson, idher nadh berættha ytermere landzins belægligheit ok nytto en wi konnom idher nadh nu till skriffua. Til sannindha her vm hængdo thessa godhe mæn som sua hetha Aruid Jngældsson. Aslak Wlfsson. Endridh Haldansson. Thorleff Ællingsson. Olaff Thorstensson. Jon Pædharsson. Bæinkt Adamsson. Sigwrdher Hognasson. Steen Jonsson. Bryniolff Natolffson ok Jon Olafsson siin jncigle ffore thetta breff som giort var j Berghuen a thorsdaghen nest ffore vare ffrw messo dagh sidhare anno domini mo. cdo. xx."
"1";"672";"Ollom monnom thæm sæm thetta bref see ædher høræ sænder Margareta Eilifsdotter q. g. ok sina kunnikt gerande ath fyri friendsæimiæ ok maghskap hafuer jak geuit velboren Jenes Hiærna ok hans velboren husstru minne frenko fru Chaterina Jons dotter fiordu(n)x gauo ok tiunda gauo j allo thet jak ægher ædher æighande vardher j lande ædher lausom øyre efter thy sæm the christen logbokene vatar. Item hafuer jak vnt ok geuit fyrnemdom Jens ok adrenemda fru Catherina Manuik ok swa myket goz sæm jak ægher a Vestfollene mædh allom lutum ok lunnindom sæm ther til ligar ok læiget hafuer fra forno ok nyo vttan gardz ok jnnan vndan mik ok minom aruingom ok vnder fyrnemdom Jens ok fru Catherina ok theres barn til æuarda(li)ka eigo. ltem vare thet swa ath the barn æignas tha sakl thetta fyrnemda godz vara thæires fæderne ok moderne vm Sigurdr Jons(son) min eruinge vil til staa tesse mina gauo ok stadfæsta. Item vare thet swa ath gudh fyrbyde ath fyrnemdher Jens ok ædhernemdh fru Catherina ey barn æga tha skulæ the bisitia fyrnemdh Manuik j theres lifdaga huar efter anner ok sidan falle after vndher mina aruinga. Til sanninde her vm henger jak mith jnsigle fyri thetta bref (som) gort var j Hijsighaby j Odhensønne anno dominj mo cccco xxo manadhagen nesta fyr helgha korsdagh vm haustten."
"1";"673";"Ollom monnom þæim som þetta bref sæa ædher høyra sænder Þorgiwlz Erikxsson Olaf Biornsson Swein Andresson Andres Onundhsson q. g. oc syna mer vilium *þydr kunnikth gera at mer varom j skoghenom firir sunnan Maktildarudh som ligger j Þughnarudom j yttra lutanom j Borghasy(s)lo a frædaghen neesta firir helghonamesso a tolfto are oc tøttogtha rikis wars werdulix herra Erikx mæd gudz nadh Noreghiis konogx saghom oc høyrdom aa ath Andress j Spitalenom leiddhe iii vithne er swa eytha Roluær Jngulfsson Arne Jngulfsson Arne Aslaksson oc a book sworo mæd fullom eidhsstaf sæghn fodur sins af gassa steinenom och swa austan oor bergheno och nidher j steynen som ligger widher lidheth oc swa j bækken och han skil ath nidher j syoon, och eyggher Spitalen firir swnnan þessa anemdh enddamerke oc Maktildarudh firir nordhan jtem hofdo førnemdh vithne þet j eidhe synom at fader þeira høyrde þer enghen opaa kiære, tok þessa vithne Haluarder Darre øftir sex manna dome Herman Molteke neeruærenda. Oc til sanindha her om settum mer wor jnsighle firir þette bref er giorth war degi oc are som før segir."
"1";"674";"Ollum monnum þæim sæm þetta bref sea æder høyra senda Asle Þorsteinson prester a Heggine Alfwer Ormsson Þorær Andresson q. g. ok sina mit villium yder kunnikt gera at mit varom a Sponenæ a Modeimi tyrsdaghen nest epptir Pals messo a xii are ok xx rikis okkars virdulex herræ Eirikx mæd guds nadh Noregs konongs saghom ok høyrdum a at þæir heldo hondom saman Haluarder ok Rolfwer Þrondæsyni mæd þui skilordæ at fyrnemder Haluarder kendizs þa firi okkær ok morghom oddrum godum monnum at han hafwer vp boret af Groa modor sine ok af Rolfwæ brøder sinom allæn sin fadur arf minære lut ok meiræ ok huoriu sæm huart var ok vm all þæim fiarskipptæ sæm þeiræ millium hafdæ voret til þers daghs þer varo þau kuit ok lidugh fire badæ firi ser ok sinom arfwom skal ok fyrnemder Haluarder lukæ allæ þer skulder sæm mæd loghom verder til hans giort. Ok til sannyndæ her vm setti mit okkor jncigle firi þetta bref er giort var deghi ok are sem fyr seghir."
"1";"675";"Alle the godæ men som thettæ breff høyre æder se helsom wj Anbiorn meder gudz nadh biscup j Hamre kierligæ meder gudh kunnikt gørændæ at wj warom a Sigrstadhom laugerdagen nestæ ffore midhffasto sunnedagh thy i hia sagom oc høyrdom vppa at thau heldo handom saman aff æinne halffuo Ceciliæ Thorlæifs dotter Bierne oc Jon synir henne en aff annere Odder Thouesson j fullæ vmbode Ingeridæ kono sinne meder them skylmale at hwat som førnempd Cecilie oc henner synir hoffdo aff them arff som fell epter Ogmundh aa Roolidom thet skuldæ hon fylge ffriælsligæ oc henner synir til æuerdæligo æigo bædæ j lauso oc fasto. Oc hwat som adernempder Odder oc Ingæridh kona hans hoffdo aff them arffue som fæl epter ader sagdæn Ogmund aa Roolidom thet skuldæ Odder oc Ingæridh førnemdh hion fylgie friælsligæ ffore hwariom manne bædæ j lausæ och ffasto hvart thet wære litit æder mykit til æuerdæligo æigo oc alz affrædis. Oc loffuade hvart adro Ceciliæ oc Odder at hwort skuldæ annet styrkie j allo godo. jtem sa(g)de oc Odder vilia hielpa til meder henne at lukæ thæær retgorrer skulder som fel epter optnemdan Ogmund aa Roolidom. Oc til sannindæ her vm settæ thesser goder men som neer waro thesso sæmiæ oc satmale som so hæithæ Haralder Arneson oc Audun Pædærsson koorsbrøder j Hamre, Halbiorn Ræidulffsson prester oc Eiriker Olaffsson logretto man siin insigle meder waro incigle ffore thettæ breff er giort war anno dominj mo cdo xxio."
"1";"676";"Ollom monnom þeim som þetta bref sea æder høyra sender Ketil Æirikson Siger Wlfrekson Barder Ankælson Þorleif Æystæinson Narue Knuzson ok Halkel Sighuatson (q). g. ok sine meer wilium yder kunnicht gæra at meer warom j Wistæ a manadagen nest eftir krossmesso dagh til næmder at skodha wm tæigh þen som her segir j þetta bref som her ær mæder fast j mellom Þores Þorwatson ok Fridrik ok Þorz broder ok hafdhe þe brœder þe swar for sigh at þæ wentez mæira prof æn þa hafdho þæ ok sagdhez æi wilia sleppa þeim teighum her seghir som þæira fader fylgde ok þeira styfader mædhan þæ waro j wmekd fyr æn loghman saghe han þeim j fra ok war þa þet war fuller domer ok *samþyht at þeir skulde til loghmanzens hwar mæder sinu proue ok skilrike ok til meira sanind her wm settom meer war insigli firir þetta bref æn giort war Haluarz messo eftan anno domini mo cdoxxo primo."
"1";"677";"[Þet skal] ollom godom monnom kunnikt vera at meer Hakon Sigurdærson Jon Biornsson Þorer Jonsson Hafwarder Jonsson Arne Þorersson Gyrder . . . ns Ommunder Þorgeirsson Þorstein Gunnærsson Ræidær Finbogasson Þorleifuer Gudleikxsson Frøliker Þorleifsson Sigurder Arnesson ok Þorleifuer Gudbrandzsson swarner, logretto men q. g. ok sinæ warom a nidre Swarzeime sydra luttonom (i) Gudbranzdolum vm sancte Sunnifue eptan ok swa vm sancte Sunnifue dagh firir messon anno domini mo cdo xxo primo at Biorn Gudbranzsson som byger i Myklæ by i fyrnemfda Swarzeime han os loglegæ til krafde ok qwadde at meer skuldom skoda ok sia þær elghie grafuer som siræ Sigurder prester i Gawsdale vp a talar. jtem krafde fyrnempder Biorn fyrnempden siræ Sigurdh at han skilde fara med þerssom *fyrdrom logretto mannom ok inuerdelige ifuer sia þerser fyrnempdar elghie gra fuer ok nempna þæn i af þersom logretto monnom opnemdom han vilde hafwa. jtem swarade opnempder siræ Sigurder þer nempner ek inghæ til firir þui at þeer grafuer hafua godir men fyrre skodat jtem spwrde tidnempder Biorn tidnempden siræ Sigurde vm her være nokor þæn af þersom logretto monnom som han vilde ey i hafwa. jtem opnemder logretto men opte til krafder i þen fyrnemdan time. forom aller vp til Biergheims garde vestan vider aane ok inuerdeliga byriadhom meer vider nedzta grofuone ok vp vm þaa øpsta syntes os eig annid sannere at þeer tidnempder grafuer liggiæ i retto almerke ok eig synizt os at ængh hefuer veret vttan rettar marksteinar ok fynder prof anners finnest wtruliget þykker os þet wera firir sanninde skuld settom meer vor insigle firir þetta bref som skrifuat war a degi ok are som fyr segir."
"1";"678";"Thet see allom godom monnom kunniktt ath jak Sigurdher Jons son kenis mædhr thesse mino offeno brefe thet jak stadfæster thæ sæma gaua sæm min frænkona Margareta Elifs dotter hafuer geuit velbornom manne Jenes Hiærna min maagh ok mine syster fru Katerina Jons dotter. skal jak alt thet halda sæm hon hafuer geuit thæim j allom sinom grenum ok arthiculis som henner bref vtuisar ok til sanninde her vm tha sæitia thesse velborner men sæm swa æitha . . . . Karls son ok Henrik Skaat sin jnsigle mædher mino jnsigle fyr thetta bref sæm gort var a Hysingha(by) j Odhensøø a thorsdagen nesta fyry Bretti[ve]mæsso dagh a xiij ar ok xxta kung Erikx."
"1";"679";"Eiriker med gudz nadh Noregs Danmarkr Suerikes Venda ok Gota konongr ok hertuger ifir Pomern sender ollom monnom þeim sæm þetta bref sea eder høyra q. g. ok sina. Wer vilium at þeer viter at wer hafuom j heider vider gudh ok sakar godra manna bønestadar gefuit Arna Þolfssyni er sek kennizst hafua verit j fylge med Olafue Sæmundarssyni at taka med vældi peninga Sigurdar Kolbeinssonar or heimeli fyrnemfdz Sigurdar. landzuist med þui hette at han bøte vider sakar abera. efter godra manna lagadome. ok luke oss þar firir slika fear sækt sæm logh wtuisa. ok afhende wmbodzmanne varom a Sunhurdalande þar sæm han þetta gorde jnnan tolfmanada fra þessom dægi ef han vil j lande vera sæm logh vatta. En fulkomliga firirbiodhom wer hueriom manne at vnadha han hedan af frammare vm þetta mal nema huer sæm þet gerer vili sætta af oss reidhe ok refsingwm ok hordom afuerkostum. var þetta bref gort j Helsingborgh a sancti Mathie afton a xxxiii aare rikis vars Noregs. herra Jenes biskup j Oslo canceler vaar jnciglade."
"1";"680";"Ollum monnum þæim sæm þetta bref siæ ædher høyra sendher Vebiorn Einars son lensmader a Valdressæ q. g. ok sina. ek vil ydher kunnikt gæra at a laugardagen fyrsta j fasto barost þæssor vitne firir mik a Slidrom ok svoro fullan bokar æidh þæir ær sva heita Eirika Ellendhs son ok Ornulfua Eiriks son at þæir varo j hia j Viiste a friadagen nest firir cathedra Petri ok høyrhho a en Þorer Þorvaths son stemdæ Fridikæ Biorns syni or heimili sino manada stemno firir logmannen j Oslo a friadagen laugardagen ok manadagen nest firir vara fru messo j fasto med ollo þy profuæ ok skilrikæ som han hafuar til firir aker þæn som þæir þræta vm j Viiste, kenndest ok fyrnemder Fridika at han var firir stemder at lydha þæssom vitnom. Till sanynda her vm þæssær godher men sættia sin insigllii med mino insigllum firir þetta bref þæir ær sva heita, Halkel Siguats son ok Þorleifuar Øysteins son som j hia varo ok giort var anno domini mo cdo xxo secundo."
"1";"681";"Ollom monnom teim sem tetta bref seæ æder høræ sender Gudbrander Steinson ok Audun Tolfson q. g. ok sine kunit gerande at meer varom a Ilæby j Rodo sokn a frædagen nesta firir Gregor messo anno domini mcdxxii sagom ok hørdom a at teir heldo handom saman af eino halfuo Anfinner Haluarson æn af anare haluo T[orb]iorn Gunnarson mæder teim skilordum at fyr næ[mder] Anfiner haua ok eiga allan Spitallen frælsan ok [heim]hollan firir *haurom manne eftir ty sem hans køpa bref [herum] vatar ok ter mæder varo teir sater ok al sater han ok hans eftirkomande firir alla tha tiltalo sem han hafde til firnemdan Spitallen ok til saninde ta settom mit okor jnsiggle firir tetta bref er giort var deigi ok are sem fir segir."
"1";"682";"Ollom monnom þæim sæm þætta bref sia ædhr høra sendha Jogrime Audun son Halkel Siguatsson q. g. ok sina mit viliom ydher kunnikt gera at mit varom j hia ok hœyrdom aa en Audny Þolleifs dotter fek Þorere Þorvats syni maghe sinom sit fult ok logleth vmbodh vm alt þet goz hon eighær j lauso oc fosto sva fæk hon honom fult vmbodh vm aker þæn som liggar j Viistee oc þau þrætta vm Fridika Biorns son oc hon, þæim til lagha at sœkia som ologliga haua vidher hennar vnith skal hon þet allt haldha oc haua som han ger logliga j hennar vmbode. kændest hon adernemdh Audny hafua fenget honom sit vmbot firi ii arom til sannynda her vm setti mit okkor insigllii firi þætta bref ær giort var a *firistra friadagen j andra viko fasto anno domini mo #cdo xxo secundo."
"1";"683";"Ollom monnom þæim sæm þetta bref sea æder høyra sænda Skiolduluer Þorfinsson koorsbroder j Oslo ok prester a Þiodalynge Ogmunder Haldorsson fogute herra Endridz Erlændzsonar aa Tunsbergs huse Eiuinder Brandzson ok Nicolos Petersson q. g. ok sina kunnikt gerande at meer warom a strandenne a Sandom a laugurdagen nesta firir Laurencij anno domini mo cdo xxijo sagom ok høyrdom a at þæir gerdo sæimio ok satmala sin imillom hæidrligin man sira Hakon Gudþormusson koorsbroder j Oslo ok prester aa fyrnemdom Sandom, ok sokna bønder hans, wm skipa vægh fra sperro bakkanom væstan a[f bæ]kkenom ok auster til oddans, war þet þa þæira sæimia at bønder fyrnemdir skulu gerda æin gardh væstan fra fyrnemdom sperro bakkanom nider j strandenne ok auster j berget. En þæim garde gerdom skal prester sidan vppi halda en han wil. En bønder fyrnemdir skulu hafwa frialssan vægh vttan at fyrnemdom garde, til skipa at fara rida ganga ok aka mæd þæim warnenge sæm þæir þer kaupa en æi mæd sperrom borduido æder skatuido ok æinga alaugo at hafwa æder bæit a fyrnemdre strand ok se her wt j vforsomader aller kirkiune ok prestens retter. Giordo sira Hakon ok fyrnemdir bønder þessa sæmiu mæd ware ok flæire adra godra manna tillaugo sæm ner oss waro j sua mata at angmun ok iluilj skal þuærra en kærlæike ok vinskaper aukaz. Ok til sanynda her vm sættom meer woor jnsigli firir þetta bref er giort war dæigi ok are sæm fyr sægir."
"1";"684";"Ollum monnum þeim sem þetta bref se eder høyra kungør jak Margreta Elifs dotter at mith swo nær saman hoyrom j frændsem iw jak oc Sigwrder Jonsson þet hans modermoder frw Ingiburg Erlingx dotter oc min moder Gyridh Erlingx dotter waro sambornæ systre til fadher oc moder badha skilgetner. En herra Jvar Niclisson riddare oc jak varom sydzskinebarn þog sammødh en eigi samfædh oc þy lysir jak þet fore ærligom monnom som først er min wyrdeliger herre oc andeliger fader herra Aslak med gudz nadh biskupe j Berguen herra Solua Erikxsyne abbeta j Holsno, Aruidh Ingældzsson ok Aslak Wlfsson radhmen i Berguen at jak weit fore gudi enge min arfua nu lifuandis vppa jordhriki vara annen en Sigwrdh Jonsson fornemde. Ok till meire wisso oc saninde her vm þa sæter jak mit jncigle med fornempda godha manna jnciglom fore þetta bref er giort war i Berguen wore frw messo aftan assumcionis anno domini mo. cdo. xxo. secundo."
"1";"685";"Ollom monnom þeim sem þetta bref sea eder høyra sender Olafuer Asgeirsson lensman j veste leneno a Þelamark kuediu guds ok sina kunnikt gerande at ek kennes meder þesso mino ofno brefue at ek gefuer Griotgarder Eifuindzsson ok alla hans erfuingia kuitta ok allungis lidiga a mins herra konongsens vegna ok mina. ok allom efterkomandom firir alt þet kalzs kenninga. ok sarsauka. sem honom var kent. at han skulde hafua giort ok misþyrmt Þorbiorne a Gerdistada i hans bana soot. Ok til sannynda her vm ok meire stadfeste sette erliger man sira Nikulos Helgeson prester j Fyrisdale sit incigli meder mino firir þetta bref er gort var j prestgardenom a Molandom j Fyrisdale laurdagen nest firir Mikials messo a xiiii are ok xx rikis okars vyrdolegx herra herra Eirikx meder gudzs naadh Noregx konongx."
"1";"686";"Ollom monnom þeim sæm þettæ bref sea ædher høyra sendha Eiwindher Haluardzson lensman j veste læne a Þelamark Þorbion Rofson Grunde Haluardzson Fokkæ Þolleifson ok Nichulos Olafson q. g. ok sinæ kunnikt gerande at mer varom a Molandz kirkiu garde sæm ligher j Fyrissdalæ saghom mer ok hørdhom aa at Biorn ok Anstein Þorbinnæsyni gafuo Grodgardh Eiuindson quittan ok allungis lidughan firir ser ok ollom sinom efterkomandom firir þet atlaupp sæm fyrnemfder Grødgarder giorde Ansteine fyrnemfdhom j heimfride ok a annandagh paskæ sa ok firir þer radasaker sæm þeir brødranne gafuo Grodgarde þra(t)nemfdhom vm þet at fader þeire fek einæ skæino a fothen sa sæm en han la j senghenæ j þy atlaupænæ ok Þorbion fyrnemfder fader þeiræ la þa j sinnæ banasotth ok visse þet inghen hwasse skeinan kom til vthan þeir gafuo G(r)odgardæ meir likinde en andrum en Grodgarder baud þeim logh ok rett ok dul firir sek at han giorde fæder þeiræ inghan skada. efter þesse bode þa wrdhu þeir satter ok hondom saman heldo at þeir brødanæ skulde allre þer aa kera meire j sinæ lifsdaghæ ædher nokkor þeiræ efterkomande. gaf ok Grødgarder þeim brødronom badhom iij merker gulz j vingiof ok firir þet at han byriadæ atlauppet. var ok þet j satmala þeire at synir hans Grøgarder sæm meder honom varo þa skulde ok vera quitter sæm han. var ok þet j þeira satmala ok handarbandhæ at hwær sæm þettæ ryfuer ædher rofs men til fer hafuæ rofuet trygghia xij manna dom ok logmanz orskurdh. Ok til sannynde sette mer var insigle firir þetta bref er gorth var a Molandhom fyrnemfdhom sæm fyr seigir a þosdaghin firir veter neter anno domini mo cdo xxiio."
"1";"687";"Þed skal ollum godum monnum viterlikt væra ad ek Eirik Þordson kennest þæd medh þesso mino brefue ad ek hefuer selt Þostene Skioldulfsyni niu aura bool j Austby sem ligger j Hofs sokn a Þotne medh mine hustru samþykkiandhe Margrette Orms dotter frialst ok akærolaust firir huærium manne medh allum þeeim lutum ok lunnendum sem til þæira jardhar liggia ok legedh hafua fra forno ok nyo vtta gardz ok jnnan ok vp teked fyrsta pening ok æfsta ok alla þar j millim ætir þy sem j kaup okkart kom ok til meire sannendha her vm setto þesser godher men Þostein Saxsason ok Sixstein Pædherson logretto men a Þottne siin jnsigle medh mino jnsigle firir þetta bref er giort var a midhuikodagen nest æftir sancte Pals dag a xiiii ok xx rikis vars vyrdulegx hærra hærra Eirikx medh gudz nad Norekx konong."
"1";"688";"Ollom monnom þem sem þetta bref sea edar hœra sender Bion Sigurdason oc Þorgeir Helgason q. g. oc sina mith vilium yder kunnith gera at mith vorom j Nidaltonne j Suaruastada sonk j Lagardale a Vesfollenne deghe epter Marie messo dagen j langafastu a xiiii are oc xxta rikis okars virdulex herra herra Eriks mædar guds nadh Noreges konongs sagom mith oc hœrdom a at þaugh heldo handom saman af einne halw Reidar Gunnarsson oc Assaa Ketilsdotter en af annare halw Anfinnar Pætarsson medar þi skilorde at fyr nemdh hiun Reidar ok Assaa eigin kona hans kendis firir okar bade medar iaa oc handarbande at þaugh hafde selth Anfinne tuegia marka booll iardar j Nockeimme sem ligar j samma sonk j Lagardale mædar lutum oc lunnendum sem til ligia edar leget hafua fraa forno oc nyw vttan gars oc innan frialst oc heimolt firir huarium manne. jtem kendes fyr nemdh hiun Reidar oc Assa j sama handarbande at þaugh hafde vpboret af Anfinne fyrsta peningh oc œpsta oc alla þer j mellom epter þi sem j kaup þeira kom firir fyrnemt ii marka booll iardar j Nokeimmum. Oc til sannynda her vm settom mith okor insigli firir þetta bref er giorth var dege oc are sem fyr segir."
"1";"689";"Ollum monnum þeim sem þetta bref sæ æder høra sender Helgi Sueinsson prester a Tuneime Þolleifuer Soluason oc [E]ndr[ider E]llingx son logretto men q. g. oc sina kunnikth giorande at mer warum aa Bry[nla] huita sunnudagen saghom oc høyrdum aa at þaugh heldo (hondom) saman af einne halfuo Markuard Buk en af annare halfuo Endrid Ellingxsson oc Lifua Þosteinsdoter eigin kona Endriz med þui skilorde at þaugh seldo Markuarde øyris bool jarder j øfsta oc nørdsta Holgeime sem ligger j Bergx sokn a Vestfold frialst oc heimholt oc akæralaust firir huarium manne mæd ollum lutum oc lunindum sem til ligger æder leget hafuar fra forno oc nygio vttan gardz oc jnnan fra þeim oc þeira erwingium oc til Markuardz oc han(s) erwingia til æwerdeliga eigu oc alz afrædis kendiz oc Endrid oc Lifua j sama handerbande at þaugh hafdo wpp boret af Markuarde fyrsta pening oc øfsta oc alla þer j millum eftir þui sem j kaup þeira kom oc war fyrnemt øyris bol frialst Lifuo eign. Oc til sannynda her wm setti Endrider sit jncigli (med) warum firir þetta bref er giort war a Brynlla anno domini mo cdo xxiiio."
"1";"690";"Wer Eskil mæd gudz nad erkebiskuper i Nidharoos [helsom ok kungørom allom gudz vinom ok varom sæm thetta breff sea ædher høyra at ther varom wer i hia saghom ok hørdhom aa i waro sømnherberghe i Trondeime handerband theira Byørn Gudhbrandsons ok Jon Gudhleiksons hiawærande mangom dandomannom at Byørn Gudbranzson gaff Jon Gudhleikson qvittan ok allungis lædhoghan fyre alla tha tiltalo sæm adernempder Byørn kunne nakon ræt til hawa hafft til tratnempdan Jon Gudhleikson vm thet manzslagh sæm til kom i Heriodaale mæd Hodals brødher ok før thy at wer giordhom frialsan Byørn badhe vm thegn ok bøter swa at tha læt Gunbyørn i Hodale ok hans brødher adhernempdan Byørn ok Ion Gudleikson qvitta ok allungis ledhogha fyre sek ok sina ærwingia. Til sanninda her vm sættom wer vart secretum fyre thetta breff ær gort war i Trondeim anno domini mo cdo xxiiio crastina die sancti Johannis baptiste."
"1";"691";"Ollom monnom þeim sæm þetta bref sea ædher hœyra sænda Hiarrander Þoraldzson prestær a Saudhom Ellinger Sweinsson ok Samunder Þorgeirsson q. g. ok sinæ kunnikt gerande at meer varom a Folkastadhom er ligger j Biarhæradhe a Grœnlandom a deghi nest æptir Mariu mæsso œfre a xiiiie aare ok xxta rikis vaars vyrdaligs herra herra Eiriks mæd gudz nadh Noregs konongs saghom ok hœyrdom a at þeir heldo hondom saman af einne halfuo Stein Eilifsson en af annare halfuo Eilifuer Steinotsson mæd þesso skilorde at fyrnæmpder Eilifuer gaf ok afhænde þer firir oss fyrnæmpdom Steine syni sinom mæd fulkomligho jaa ok handerbande arf þen sæm honom fæll ræthlegha æptir Gunnulf Eiriksson a Biarknese halfua deild arfsens badhe j lauso ok j fosto ok hans rætter arfuingiar hwar eptir annan rethligha ok obrigdaligha eigha ok fylghia vttan altz afrædhæs. Till sanynda her vm settom mee(r) vaar jnsigle firir þetta bref er giort var a deghi ok aare sæm fyr seghir."
"1";"692";"Jek Magnuss Magnusson a wapn aff Geische gør witerlicht meth thette mit opne breff at jek aff ræt witerlich skyld gældskyldich er høyboren oc mechtugh herre oc første myn natoghe herre konung Erik meth gudz nadhe Norges Da(n)marks Sweriges Wendes oc Godes konung oc hertugh j Pommeren, thry hundrethe løthighe marck gothe peninghe oc geffue fæm oc ffiretij schilling lubische rechnethe fore hwer løthich march for jnnen thry samfælde næst efterfølghende aar swo som er hwert aar hwndrethe løthich march ther aff at betale, oc vntrætte vm sancti Michels dagh j hans fatebwr j Køpendhaffn, thoch sancti Michels dagh som nw nest kommer effter thenne dagh ey at rechne for nogher aff thisse forne gælds daghe, men the andre thre næst effter følghende sancti Michels daghe at holde haue oc rechne fore the thre gælds daghe effter thy som forscriuet staar huilken forscreffne peninge swm loffuer jek with myn gothe tro oc sannende forneffnde myn nathoghe herre swo at betale som forscreuet staar, wten nogher hande hinder eller lenger tøffring fore thet som jek vpbar aff the læn swo som er aff then dell aff Thronde laghen som jek aff hans nathe j flere aar j wære haffthe hoss Throndheem, oc hwat som jek aff thet samme læn forneffnde myn nathoghe herre ydermeer skyldugher bliffuer æn som thenne forneffnde swma til ræcker ther vm wil jek haffuet j hans nadhe oc mynne tha thenne fornefnde peninge swm vpa forscreffne tiidh betalether worther effter thy som forscreuet staar. Oc til mere bewaring oc wissen vm alt thette forscreffne hauer jek ladet mit jncighle meth wilghe oc witschap henges fore thette breff oc hauer jek bethit hetherlighe fæther meth gudh oc wælborne men swosom er biscop Bo aff Arhws biscop Jens aff Oslo her Anders Jacobsson oc her Endrith Erlendsson riddere lade theres incigle til witnesbyrdh henges fore thette breff. Datum Køpendhaffn anno domini mo cdo xxotercio sabbato infra octauas natiuitatis beate Marie virginis."
"1";"693";"Vyrdeligom herra herra Erik med gudz nadh Norex Danmarkx Swerix Wenda ok Gota konungr ok hærtoger ofuer Pomeren helsar ek Wigufuer Ormsson lænsman Hærlogx Pædhersson wndesyzslamans Tymma Jonsson æwerdeliga med gudh. kungerer ek yder at æftir ydart budh ok brefue war ek j Holms kirkiogarde j Hiærdale j fullo wmbode ok logligo firsagda Herlogx mydwikudagen nest æftir Brættogha messo a xxxv are ydars rikis tok ek prof Næridz Biærgufssonar ok Haluordz Kætilssonar. som atwistaman kallader wart med firnemfdom Næride Biærgufssyni sæm at skada wart Þiodgæiri Jonssyni wfirsinio. logliga firstemfdom ærfuingiom hins dauda. fiwgurmanna witnæ þau ær swa hæita Nerider Asmundsson. Roalder Amundsson. Jon Þordeson ok Gunlaugh Þollæifsdotter. oc swa sworo a book med fullom æidstaf. at þetta war wphaf at wideratto þeira at Kætil Haluordsson sporde Hal uordh Kætilsson. kallar þu mik ey skøkiason, swarade þa Haluorder firsagder. þu hefuer mik kallat swa";" æn firnemfder Kætil swarade Haluorde þu est ok swa. æn Haluorder adernemfder swarade Kætilæ. þa æst þu þiofuabarn æftir þet lop Kætil opnemfder at kirkiogardz lydhina æftir sina swærde ok in atter at kirkio wæggenom. ok hof wp handena ok høtte honom med swerdeno, æptir þet togo Þiodgæir firnempder ok Helge Kætilsson j stak ok skiorto Haluordz *tidnemfdom rifwo sunder nider til bæltistad ok wildo draghit han wr kirkiogarddenom. ropade þa Haluorder tradnemfder. þet see alle dande mæn at mik ma ey kirkiogardden halda. æftir þet kom profasten ok rykte Haluordh wr handom þeirra ok bødh kirkionne logh ok fridh fir han sidan løpo þeir wtw(r) kirkiogardenom Þiodgæir ok Helge firskrifne, ok huggo after iny kirkio lydit at Haluorde. wart þa Haluorder rykter *wn kool innan firi kirkio lydina, syntis þa Næride firsagdom at Haluorder wærkbroder hans wære fothuggen. ok y þui kastade Nærider tidnemfder spiotena wt wr kirkiogardenom a Þiodgæir Jonsson firnemfdan ok þer af doo han. tok ek ok wiglysinga wittne. þau swa hæita Þørgæir Biornsson ok Ingebiærgh Gunnulfsdotter. ok swa sworo a book. at Nerider kom til þeirra samdyghirs ok liwste wige a sik. at þer war æingen wallande æder radande wtan han. wart þetta wigh wnnit a Botolfs waku afton *sam nu nest war. wtan alla gride stada wm fram kirkiogardz friden. biuder han konungenom þægn ok *frendomon bøter ok lofuadzmen firi sæth. fek ek ey sannare prof a þesso malæ stender nu til gudz nadh ok yder wm hans landzwist. til sanninde her wm sætte ek mit insigle firi þetta bref er gort war dage ok are sæm for sighir."
"1";"694";"Ollom monnom þeim sem þetta bref see æder hœra sender Pal Tostenson oc Halvardar Sivrdzson q. g. oc sina kvnnvtggerande at mit varom i(h)ia i Bœœm er ligger a Hofst(r)ond oc hordvm a ad Magnvs Endridarson gaf Steinar Œistenson oc Amvnde Estenson iii kvaleigo iardar i nedra Broeime frelst oc heimalt firir hvarium manne vttan gars oc innan oc þil sanninda settom mer ocort insigle firir þetta bref er giort var lavrdagen nest eftir Brettivo messo dag a [xv] oc xx rikis vars vyrdeligs herre herre Erics med gvdz nadh Norex kononx."
"1";"695";"Ollom monnom þæim sem þettæ bref sea ædr høyræ sendher Asle Alfsson ok Narfue Þrondersson logretomen q. g. ok sinæ kunnickt gerande at mith warom j Fluguberghs kirkiu a paskædaghen millum møssæ a xvtæ are ok xxtæ rikis okkars wyrduleghs herræ herræ Eiriks mæd guds nad Noregs konongh saghom ok høyrdhom a ordh ok a handrband þæiræ at Ornulfuer Simiansson ok Ingæ Þorgrims dotter kona hans kendostz at þau hafdo selt Þorgrime Ifuerssyni vi auræ boll ierder j nørdrægardenom j Skioldungum er liger i Fluguberghs sokn j Lande friast ok hæimolt firir hwarium mane mæd ollum þæim lunnendhum sem þer till liger ædr leget hefuer kendist ok fyrnemfdh hiun Ornulfuer ok Ingæ at þau hafdo wp boret af fyrnemfdhum Þorgrime hwarn peningh sem j kaup þæiræ kom firir fyrnemft vi auræ boll till sannynde setto mit okkor incigle firir þettæ bref er gort war a degi ok are sem fyr segir."
"1";"696";"Ollom monnom þem sæm þetta bref sæia æder hœyra sænder Gotskakt Kœnikason prester j Lardall ok Ketill Stenarson Þollefuer Olafson q. g. ok sina kunnikt gærande, at mer saom ok hœyrdom a at þau heldo hondom saman af einne holfuo Gunuor Halstensdotter, en af annara holfuo Haluarder Arnason medh þem skilmala at fyrnemd Gunuor selde adernemdom Haluarde, vii laupalandh j Nesta rudi firi ii merker gulz, bædhe korngilt ok bugilt frialst ok hæimholt firi huariom manne medh ollom þem lutom ok lunnendhom sæm till ligger ok leget hafuer fra forno ok nyo vttan gardz ok innan";" vndan sær ok sinom æruinghom, ok vnder Haluardh ok hans æruingha till æuerdeligha æigha ok alz afrædes. kændes þa fyrnemd Gunuor at hon hafdhe vpborett hæilan pænigh ok halfuan, after þy sæm j kaup þeira kom ok yfuer gefuet en hœtta sua goth sæm halft kyrlagh";" till sannyndha her vm settom mer var insigle for þetta bref er gort var j Æidzborgh annan dagh paska a xv are ok xxte rikis vars virdelex herra herra Eriks medh gudhz nadh Noreghs konogs."
"1";"697";"Helsom meer yder naduger herre oc nadugh frw, aller almuger sæm bygger oc boor j Tunsbærgx leene kærliga mæder gudhi oc vaare audmiukre þienesto kungiørande ydre nadh vm þet hæsta lop sæm vpa oss kom mæder bønarordhe, oc nu irir mughom meerr þen goduilia æighe længer at gera oc æige viliom, firir þui at meer fatiker almuger hafua þær storan skadha af. oc j nadughe herre oc ydart land einger batha. Nw hafuer vaar foguter sua længe þær mæder farit at han vill þet nu hafua firir vissan skath, en føørre bifallum meer ydre nadh bædhe harf oc ploogh oc gifua jfuir bædhæ fadhærne oc møderne oc fly þet leen, før æn meer takum vider þæim hæstum mæira, oc sua længe hafua þæir laupit nær oss at oss lifuir huarkit hæim frider æder jola frider. Jtem kungiørom meer ydre nadh vm þet vaapna viithe sæm ydor nadh oss till skreef, þaa þikkir oss sua væra at meer fatiker almuger hafuer þær storan skadha af, firir þui at meer niotom ei var vapn, þui at meer værdom krafder viite aar fra aare en ekki eftir vaarom vaapnom spurder, vttan xiiii daga eftir þet ær rikins radh hafde vænt vart maall vndir ydra nadh. Nw skiotom meer vart maal vndir ydra nadh oc Norigis logbok oc retta bøter sæm hælgær konongar Magnus kononger oc Hakon kononger hafua oss vnt. Jtem fyrsta gudh vil at vaar naduliger kononger ællæ vaar nadalig drotningh koma till Norigis þa vilia meer gerna giøra þæim allan konongligen reet eftir þui sæm Norigis logbok vtuisar oc retta bøter oc eftir vaare fatikæ makt. Oc till saninde her vm settom meer var jncigle, Nicolas Þiostolfsson Jon Klemetzsson Biørn Nicolasson Audgrimer Ormsson Þiostolfuer Asulfsson Sigurder Reidarsson Tomas Anundzsson Garda Þorgeirsson Gudleik Gunnarsson Nicolas Ormsson Þolfuer Þordasson oc Nerider Petarsson logreto men, firir þetta bref er giort var j Tunsberge logurdagen nesta firir vaaro fru messo førre anno domini [mo. c]do xxiiiio."
"1";"698";"Heiderlikom mannom och vælbirdogom herre Andrese Mws profaste j Mario kirkio j Oslo Tydeke Rusth foghitte a Akershws oc Pedher Niklissyni raadzmanne i biskupsgarde j Oslo helso medher gudh kunnik gerande at meer varom a almannælighæ þinggi i Lidhom loghurdaghen nestæ æfter Lafranz messo saghom oc hørdom ifuer læsith transscriftæ bref þæt j oss sendin. oc vaar wirdæligen frw drotningh Filippa hafdhe wt gifwit, swaradhe þær almughin swa til, at þe þakkæ varom herræ konungenom oc drotningginnj nadh. oc gerna vilia gøra huat þeira nadh liuft ær. æftir þeire fatekæ makt, ær þæt vm høstlæidangh ædr warlæidangh. oc annor stikke som þeim bør gøra synom rettom herræ oc høfdinghe æfter þui som fins j konungsins loghbook j Norghe. þær skiutom meer oss vndir. oc hafuom meer engin kæremaal vppa nakan man. oc engin vretter er oss skedder þer þakkom meer gerna gudhi firir. oc varom herræ konunggenom. oc hans nadh. Til sanninde her vm settom meer waar jnsigli som saa heita. Reider Hakonsson. Ormer Eilifsson Ozher Halfuardsson Gunner Rolfsson. Broder Jonsson Anstein Alfsson. Kolbiorn Gunnersson. Alfuer Raaldzsson Gunner Gunnersson. Beintter Jonsson Þorkiel Klawusson oc Jon Hermansson. anno domini mo cdo xxiiij."
"1";"699";"Eriker meder gudz nadh Noregs Danmarks Sweriges Venda oc Gota konunger oc hertugher j Pomeren sender ollum monnum theim sem thetta bref sea æder høyra q. g. oc sina. wer wilium at thær witer at wer hafuom j heidher widher gudh oc saker godhra manna bønestadher gefuit Swein Oluerssyni sem atwistæman wardh at drape Aslaks Aslakssonar vforsyniu gridh oc fridh firir oss oc ollum warom monnum til kyndelsmesso nw nest er kommer medher theim hætte at han bøte widher gudh oc erfuingia hins daudha. Biodhom wer syslomanne warom oc theim sem alleighumall war hafuer at profua mall hans oll vphaf widheratto gridhestadher wighlysing oc hworso langt lidhet er fra thui at thetta wigh war wnnet hiawærandom oc laghligha firirstempdom erfuingiom hins daudha oc hwat wisso han gører oss firir botom ef han prouazst at bota manne. oc rita thetta prof after til war at thui sanneste sem fæzst at thesso maalæ. En fulkomligha firirbiodhom wer hworiom manne wandradhe at auka ædher auka latæ widher han jnnan thessom warom gridhom. nema hwor sem thet gører wili hafua firirgort fe oc fridhe. war thetta bref gort vpa Gorghehws aa waræ frw messo eftan sidhare a xxxvta aare rikis wars Noregs herre Jenes biskuper j Oslo canceler war jncighladhe. Anno domini etc. xxiiij."
"1";"700";"Wer Eskil med gudz nad erchibiskuper i Nidharoos. helsom allom gudz vinom ok varom sæm thetta bref sea eller høyra med q. g. ok varre blezzan. kunnuktgerande at areno eptir gudz byrd mo cdo xxiiiio vppa freadaghin nw nest eptir helghona messo dagh. i waro sømpnherberghe i Nidharoos i rettom stefno thima kommo fyre oos velborne men Sigurd Ionsson aa einne holfo swa sæm tiltalande. en aa annare holfo Magnus Magnusson swa sæm swarande. hiawærandom velbornom mannom herra Jacob Fastolfsson riddare. Narfua ok Matthis Iacobssynom. ok varom koorsbrødhrom i Trondeim. sire Arna Sorlasson. sire Olaf Ionsson. sire Berswen Niclisson. sire Ifuar Gunarsson. sire Vinold Steinfinzsson ok sire Gudmund Pedersson. velboren man Olaf Niclisson konungx loghman i Trondeime ok Trondalaghom. Odde Ionsson. Niclis Knwtzsson ok Ioon Thordasson radhmen ther samma stadz. Taladhe tha Sigurd Ionsson adernempder til Magnus Magnusson. kennis thu Magnus Magnusson. at thu hafuer lagt med mik hiit til Trondeims fyre min herra erchibiskupen ok the andra godha men sæm han vil ther til kalla med sek vm Gizsko ok alt Gizsko gooz testamentum ok giofuer vnder ein ændelighan doom. Swaradhe tha Magnus Magnusson adernempder jaa. ek kennis at ek hafuer lagt med thik vm Haquon Sigurdssons testamenti bref ok thet andra bref. Læt tha fram komma adernempder velboren man [Sigurd] Ionsson thwau skilrik vithne ær swa æita Herlogh Gøzstafsson ok Nisse Iønisson baro ok sworo fullan bokar eidh at the varo ther i hia [saa ok] hørdhe aa i Gizsko vppa sancti Mathissa dagh nw i haust at the heldo handom samman Sigurd Ionsson tratnempder ok firnempder Magnus Mag[nusson ok var t]ha thet i handerbande theira at the lagde badhe norder til Trondeims fyre erchibiskupen ok the andra fleire godha men sæm han vil ther [til taka] med sek vnder ein ændelighan doom vm Gizsko ok alt Gizsko gooz. testamentum ok giofuer Haquon Sigurdssonar sæm han hafde gifuet hustru Sig[rid] Erlendz dotter. kastadhe tha oftnempder velboren man Sigurd Ionsson mote testamenti brefueno Haquon Sigurdssonar. mik tykker hans testamenti bref ekke skælikt væra ok ekke vil iak halda thet vttan laghen visa mik thet. thy at thet ær grunsamlikt. Sagde ok Magnus tha at han hafde ekke al sin bref her med sek vm fornempt maalempne. Ok i bland margha handa ordha vexkt theira melliom sæm the hafde i thesso maale sæm meira dra til sundatykkio en til sæmio melliom theira. krafde tha oftnempder velboren man Sigurd Ionsson oos til at gøra sek logh ok ræt her vm fornempda Gizsko ok Gizsko gooz testament ok giofuer. Gængom wer tha til raadz med thessa godha men sæm her fire standa skrifner ok syntis oos ok theim swa. at wer sættom theim dagh Sigurd Ionssyni oftnempdom ok Magnus Magnussyni sammo leidh sudher til Bergwenar fyre rikesins raadh. loghman ok radhmen ok loghrettesmen allar bøar ok hæradz til loghtingis nw vm Botolfssako nest kommande ther samma staadz hworiom theira med sinom brefuom profue ok ollo skilrike sæm theim tykker bætra hafua en mista vnder ein ændelighan doom. vm alt thetta adernempda maalempne. fore thy Gizska ok Gizsko gooz ligger mesta parten i Bergwenar loghsogn. ok annars thes at Haquon Sigurdsson gud hans saal hafue bodhe ther i loghsongninne. ok ther gafuos giofuinar til giftarmalenna mellom adernempdan Haquon Sigurdsson ok vel borna qvinno hustru Sigridhe. ok ther giorde han ader sith fornempda testamentum ok ther tømdis arwen. Til sanninda her vm thessa vara gierd settom wer vart incigle ok vart capitulum sith incigle fore thetta bref ok the godhe men sin incigle med varom sæm her eptir nempnas Olaf Niclisson loghman i Trondeime. Odder Ionsson. Niclis Knwtzson ok Jon Thordhason radhmen ther samma staadz. sæm giort vaar a are dægi ok stadh sæm før sæghir."
"1";"701";"Ollom monnom þæim sæm þetta breff sea ædher hœyra sænda Olafuer Niclisson loghman j Þrondeime Odder Jonsson och Jute Knutzson raadhmen þær samastadz quediu gudz ok sina kunnikt gerande at a fredaghen nest eftir allæ helgona messo dagh anno domini mo cdo xxiiii warom meer j erkebiskupsgardenom j Nidharos saghom och høyrdom a at wælboren man Siugurder Jonsson loghfeste Gitzska och Gitzska goodz laust och fast och forbœdh och aflauadhe Magnuse Magnussyni sigh ath nytta ædher landzskylder thær vp aff ath bæra fyr en thær æro ræth logh ofwer gangen theirra j milliom. sagde och Magnus fyrnemfder ath han wilde sigh æi bæuara mæd Siugurdz fyrnemfdz modhor arf sæm ær thridhiungen af allo Gitzska godhze ok hans fadher och modher fylgdo mædan thau lifdho. Och war thetta giort fire herra erkibiskupenom och hans capitulo rikinssens raadhe och raadhmannom och fleire odhrom godhom monnom sæm tha hia wara. Ok til sannynde hær om sættom meer vor jncigli fire thetta breff ær giort (var) j stadh a deighi och are sæm fyr seighir."
"1";"702";"Ollom monnom them som thetta breff see ædher hœra sender Joan Haluardson koorsbrodher j Ooslo oc profaster j œffra lutanom j Borghasyslo q. g. oc sina kunnoght gœrande at ek war a Tryxstadhom wisiterande, kom tha fore mik ssire Østen Tordason prester a Edzberghe a eno halffuo oc aff andre halffuo Steffan a Sæthnatweit. teedde tha ssire Ødzsten at Steffan war loghlica firikomen. Tok ek tha twæggia manna witne ær sua eyta Tolffuer Salmundason oc Aasta eyghinkona hans. Suor Aasta mæd fullom edzstaff at hon war nær tha ær Gunilda fadher syster Torstens Tharalss sonar gaff til Edzbergx kirkio til bœna haldz halff marke bool j stoora Lœkeno som ligger j Herlanda sokn oc sagdes thet kœpt haffua fore xvj kœœr, oc fik Smydhe Torgylsson fult ombudh til at læta thet scriffua jn j registret oc fornemde Smidh sagde ther jaa til. oc thet sama witnar jac Tolfuer Salmundason mæd jnsighle mino at ek hœrde huart ord som kona myn swor. Oc gaff fornemda Gunilda thessa jord for saal bonda sins oc barna sinna oc siælfs sins. Til mere sanind sætir Tolffuer Salmundason sith jnsighle mæd mino fore thetta sama breff ær giort war a mydhuikodaghen næst fore purificationem anno domini mo cdo xxvo."
"1";"703";"Ollom monnom þeim sem þetta bref sea eder høyra senda Þorgeir Þorbiorneson ok Nerider Reidarson loghrette men kuædiu g. ok sine. kunnikt gerande at aa Blases messo dagh vaarom mit j Brekko i Bruggabergs sookn a sette aare ok xxx rikis okkars virdolex herra herra Eirikx med gudsz naadh Noregx konongs. saghom ok høyrdom aa at Olafuer Griodgardsson viderkendis med jaa ok handerbande. at han hafde selt Anunde Olafssyni ii marka bool iarda j sudhra Moonom er ligger j Eplebøþueit j fyrnemde Bruggabergs sookn. Verder þetta ekki frialst. þa skal han eiga ii marka booll iarda j Fialastadha sem han sitter. frialst ok heimholt firir huarium mannum med ollom lutom ok lunnyndom sem til liggia ok leget hefuer fra forno ok nyio vttan gards ok innan. Sua kendis han ok.at han hafde heimt alt iarda verdet fyrsta pening ok øfste ok alla þer j mellom efter þui sem j kaup þeira kom. skal þui fyrnemdir Anunder ok hans erfuingia þa fyrnemda iord frialsa ok heimholla eiga firir adernemfdom Olafue ok hans erfuingiom til euerddelega eigo. Ok til sannynda her vm settom mit okor *incilge firir þetta bref er gort var a degi ok aare sem fyr segir."